<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.45" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of Az alispán úr by György
Szemere</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2 {
 text-align: center;
 clear: both;
 line-height: 200%;
}

h2 {
 margin-top: 2em;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

p.i2 {
 text-indent: 3em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}
hr.tb {width: 25%;}

.pagenum {
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.blockquot {
 margin-left: 10%;
 margin-right: 0%;
 text-align: justify;
 font-size: 0.9em;
 text-indent: 1.5em;
}

.center {
 text-align: center;
 text-indent: 0;
}

.right {
 text-align: right;
 margin-right: 1.5em;
}

.caption-small {font-weight: bold; font-size: small;}

.caption {font-weight: bold;}

.caption-150 {font-weight: bold; font-size: 150%;}

.figcenter {
 margin: auto;
 text-align: center;
}

.figcenter, .figcenter img {
 max-width: 100%;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

ul.TOC li {
 margin-top: 0.25em;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>
<hr class="chap" />
<div class="chapter"></div>
<div class="figcenter"><img src="images/cover.jpg" alt="" title=
"" /></div>
<h1>AZ ALISPÁN ÚR</h1>
<p class="center"><span class="caption">REGÉNY</span></p>
<p>&nbsp;</p>
<p class="center"><span class="caption">IRTA</span></p>
<p class="center"><span class="caption-150">SZEMERE
GYÖRGY</span></p>
<p>&nbsp;</p>
<p class="center"><span class="caption">A KÉPEKET RAJZOLTA GARAY
ÁKOS</span></p>
<p>&nbsp;</p>
<div class="figcenter" style="width: 165px;"><a href=
"images/i001hq.png"><img src="images/i001.png" alt="" title=
"" /></a></div>
<p>&nbsp;</p>
<p class="center"><span class="caption">BUDAPEST</span></p>
<p class="center"><span class="caption">RÁKOSI JENŐ BUDAPESTI
HIRLAP UJSÁGVÁLLALATA</span></p>
<p class="center"><span class="caption">1906</span></p>
<p class="center"><span class="caption-small">BUDAPESTI HIRLAP
NYOMDÁJA.</span></p>
<hr class="chap" />
<p><span class="pagenum"><a name="Page_5" id=
"Page_5">-5-</a></span></p>
<div class="chapter">
<h2>I.<br />
Filax, Boldizsár úr és Bódi.</h2>
</div>
<p>– Hogy hivják?</p>
<p>– Filax Albertnek.</p>
<p>– Filax?! Hisz’ az kutyanév.</p>
<p>– Alásan kérem, engem is ugy hínak.</p>
<p>– … Hát lássuk a testimoniumot.</p>
<p>– Tessék… Csupa kitünő.</p>
<p>– Jól van, de ez még nem elég: csak azt bizonyitja, hogy tanulni
tud, azt nem, hogy tanitani is tud.</p>
<p>– Kérem, a ki tanulni tud, az tanitani is tud.</p>
<p>– Bizonyitsa be.</p>
<p>– Kérem. Csak azt tessék megmondani, milyen módszerrel.
Dedukcióval, indukcióval, metafizice, avagy logice?</p>
<p>– Hát mondjuk: logice.</p>
<p>– Helyes. Miféle syllogismust parancsol? Barbara, celarent,
darii, ferio, derapti, felapton, disamis?…</p>
<p>– Elég! Megbolondult?</p>
<p>– Nem, kérem, csak bizonyitani akarok.</p>
<p>– Bizonyitson ugy, hogy én is megértsem. <span class=
"pagenum"><a name="Page_6" id="Page_6">-6-</a></span></p>
<p>– Parancsára… Tehát, <i>főtétel</i>: A ki tudatlan, az nem tud
tanitani. <i>Altétel</i>: A tanitó nem tudatlan. <i>Zártétel</i>:
Tehát a tanitó tud tanitani.</p>
<p>– Ezt a logika mondja?</p>
<p>– A logika, kérem szivesen.</p>
<p>– Akkor igaz lehet. De hát arra meg mit mond a logika: hogy kell
egy olyan fiut tanitani, a ki nem akar tanulni s a kiből mégis
vicispánt akar csinálni a család?</p>
<div class="figcenter" style="width: 475px;"><a href=
"images/i002hq.png"><img src="images/i002.png" alt="" title=
"" /></a></div>
<p>– Kérem, erre nem a logika felel.</p>
<p>– Hát mi?</p>
<p>– A pedagógia és a – család. <span class="pagenum"><a name=
"Page_7" id="Page_7">-7-</a></span></p>
<p>– Mit mond a pedagógia?</p>
<p>– Azt, hogy a mely fiuban nincs meg a tudomány iránti
hajlandóság: abba tapintatosan bele kell verni a tudományt.</p>
<p>– Tapintatosan?…</p>
<p>– Igenis. Nevezetesen mogyorófapálcával.</p>
<p>– És mit mond a család?</p>
<p>– A család azt mondja: alispánnak akarom a fiamat, hát addig
traktálom a vármegyét, mig rá nem jön, hogy a fiu a vármegye
esze.</p>
<p>– Helyes, Filax. Megfogadom. Átveheti a fiút.</p>
<p class="center">*</p>
<p>Ez a tanulságos párbeszéd a fenesi kastélyban hangzott el
1855-ben, a nagyebédlőben, öreg Fenessy Boldizsár és ifju Filax
Albert között.</p>
<p>Fenessy Boldizsár egy háromezer holdas ur volt, semmi egyebet
nem tudott.</p>
<p>Filax Albert professzor-kandidátus vala (matheseos et classicae
philologiae), de ezeken kivül koplalni is tudott. Nem ugyan
jószántából, hanem mert muszáj volt neki. Az igazság az, hogy a
libapecsenyét és a rostélyost még Horáciusnál is jobban szerette,
egy rőf kolbászért meg odaadta volna az egész Ovidiuszt.</p>
<p>Ezt nem is lehetett neki rossz néven venni, mert Ovidiuszszal
nem lehet jóllakni, a kolbászszal ellenben igen. Tehát a végcél a
kolbász, nem Ovidiusz.</p>
<p>Ennek is megvan a képlete valahol a logikában. Filax tudta és
szorosan ahhoz tartotta magát. Teljes erejével azon volt, hogy
végkép sajátjává tegye a végcélhoz vezető eszközöket. Éjjel-nappal
magolt, <span class="pagenum"><a name="Page_8" id=
"Page_8">-8-</a></span> négy esztendeig száraz kenyérrel ette a
tudományt, hogy majdan megcsiphesse a sült malacot.</p>
<p>Hát megcsipte végre. Instruktor lett a dús fenesi kúrián. Az
igéret földjén való sáfári állás sem lehetett ennél különb
kondició. Mert ugyan mi lehetett a manna a juhhusos kásához képest?
– Siralom.</p>
<p>Hát siralom ám, de nem kell azt hinni, hogy a fenesi kúrián
csupa juhhusos kása volt az élet. Ha nem is a pazar asztal
fogásaiból, de nyelt Filax siralmat eleget Fenesen is.</p>
<p>A keserű falatokat ifjabb Fenessy Bódi, a család nagyreményű
fia, a vármegyei alispáni trón örököse tálalta föl neki. Mindjárt
az első napon kijelentette, hogy utálja a bötüt, akkor is bolond
volt, mikor megtanulta, most nem szekiroznák vele.</p>
<p>Filax eleinte igyekezett szivére beszélni, de tapasztalván, hogy
ez nem használ semmit: a tapintó érzékeire beszélt. Fogta a
mogyorófa-vesszőt: azzal diskurált vele.</p>
<p>Bódi addig orditott és kapálózott, mig sikerült megmenekülnie
karmai közül. Filax utána… Bódi hatalmas kengyelfutó volt, csak ugy
cicázott Filax-szal. Hébehóba hátrafordult és szamárfület vágott a
nevelő urnak.</p>
<p>Flegmatikus volt Filax, de ez a szamárfül csak mégis kihozta a
sodrából. Összeszedte minden erejét és megcsipte a nebulót. Vitte
fülönfogva befelé. Azaz vitte volna, de, szerencsétlenségére,
találkozott utközben a ház szép asszonyával.</p>
<p>– Mit mível, Filax úr?</p>
<p>– Móresre tanítom az urfit. Szamárfület mutatott nekem.
<span class="pagenum"><a name="Page_9" id=
"Page_9">-9-</a></span></p>
<p>– Valószinüleg megverte.</p>
<p>– Nem valószinüleg, de biztosan.</p>
<p>– Szerencsétlen ember! – tiltakozott az anya majomszeretetteljes
gőggel. – Mit gondol maga? Hogy merészel kezet vetni egy enesei,
kensei és alsófenesi Fenessyre?… Filax!</p>
<p>– Kérem szépen, – mentegetődzött Filax, – én nevelő vagyok,
mogyorófavessző nélkül pedig hogy lehessen nevelni?</p>
<p>– Az a maga dolga, – rippent rá az erélyes menyecske, –
megtiltom, hogy verje az én fiamat.</p>
<p>– Jól van, kezét csókolom, akkor bátor leszek borsón
térdepültetni.</p>
<p>– Min?</p>
<p>– Borsón.</p>
<p>– Megbolondult?</p>
<p>– Akkor kukoricaszemen.</p>
<p>– Azt sem engedem meg. Nevelje szeretettel a fiut.</p>
<p>– Szeretettel – ellenveté Filax a mély meggyőződés hangján, –
csak a papagájt lehet kitanitani; a gyermek, kérem szivesen,
megkivánja a fenyitést. A pedagógia…</p>
<p>– Hallja, Filax, ha maga nem tud szeretettel nevelni, én
elcsapom magát…</p>
<p>Filax olyan tejszines kávét kapott reggelire, hogy megállott
benne a kanál. Ebédre kaszásleves volt, borjufej-frikasszé,
malactokány, zsivány-pecsenye, pulykasült, turósrétes és
levelensült – levelensült!… Hát biz ő egy ilyen paradicsomi
állapotból nem engedi magát kiüzetni a rongyos pedagógiája miatt.
Horkantott egyet s szólt: <span class="pagenum"><a name="Page_10"
id="Page_10">-10-</a></span></p>
<p>– Ne tessen félni, kezit csókolom, szeretettel fogom nevelni az
urfit. – Azzal Bódihoz fordult: – Ne haragudjék, kis barátom,
ezentul tanulnia sem kell, majd mesében adom be magácskának a
tudományt.</p>
<p>Bódi vállat vont.</p>
<p>– Csak aztán szép legyen az a mese. Legyenek benne tündérek és
hősök is.</p>
<p>– Lesznek, fiacskám, lesznek, lelkem.</p>
<p>– Lássa, – dicsérte Filaxot a szép mama, – igy kell egy urfival
bánni.</p>
<p>– Kezit csókolom, – köszönte Filax a bókot… – Hát gyerünk,
Bódika: elmesélem az Argonautákat…</p>
<p>Bódi ment, mert kiváncsi volt az Argonautákra. De nem kevésbbé
volt kiváncsi Filax arra, hogy miképpen fogja beleszőni az
Argonauták regéjébe az első konjugáció szabályait. Mert az volt a
célja, hogy azt tanitványa fejébe igy, orozva lopja bele.</p>
<p>Ugy felsrófolta az eszét, hogy majd kiugrott a fejéből. De
valóban csak a travesztált mese ugrott ki belőle.</p>
<p>Ime, a Bódi zseniális észrevételeivel együtt:</p>
<p>– Hát, – kezdte Filax, – volt a görögöknek egy rettenetes hősük,
a Jázon. Ez a Jázon öcscse volt az akkori királynak, egy bizonyos
Pelias nevezetű vén görögnek. Mondja Pelias Jázonnak: – Hallod-e,
öcsém, Jázon, igen fáj a fogam a kolchisi aranygyapjura,
elhozhatnád nékem. – El ám, – válaszolt Jázon bosszusan, – ha nem
őriznék hétfejü sárkányok. Elsőbben kergettesd el a sárkányokat,
osztán beszélhetünk az aranybirkáról… <span class=
"pagenum"><a name="Page_11" id="Page_11">-11-</a></span> Pelias
dühbe jött. – Hogy mersz velem, királyi bácsiddal igy beszélni,
fráter?! Pakkolsz rögtön és hozod a gyapjut, vagy visznek a
zsandárok az akasztófa alá!… – Jázon megijedt, mert jól tudta, hogy
bácsija nem érti a tréfát. Ijedtében egy szó szaladt ki a
száján…</p>
<p>Filax szünetet tartott. Bódi majd felrobbant a
kiváncsiságtul.</p>
<p>– Miféle szó?</p>
<p>– Az, hogy: amo.</p>
<p>– Ámó? – Mit tesz az? – kérdezte Bódi kidülledt szemmel.</p>
<p>– Azt, hogy: szeretek.</p>
<p>– Szeretek?!… Miért mondta azt?</p>
<p>– Nem tudom, – sunyitott Filax, – olyan bolondos természete
volt.</p>
<p>– És osztán? – érdeklődött Bódi. – Mit felelt a bácsija?</p>
<p>– Azt kérdezte tőle: amas?</p>
<p>– Hát az meg mán mit tesz?</p>
<p>– Azt, hogy: szeretsz?</p>
<p>– Hogy volt tovább?</p>
<p>– Hát ebben a pillanatban belép egy görög gróf és az felel a
királynak Jázon helyett: amat. A mi meg annyit jelent, hogy:
szeret… – Amamus, – tette hozzá; – magyarul: szeretünk…</p>
<p>Bódi élt a gyanuperrel, de nem szólt semmit. Filax
folytatta.</p>
<p>– Az öreg Pelias, nem tudni mi okból, megharagudott. – Amatis?!
– förmedt rá Jázonra és a grófra. – Amant, – válaszolt rá egy
aranyos liberiás inas, a ki éppen hozta urának a kávét.
<span class="pagenum"><a name="Page_12" id=
"Page_12">-12-</a></span></p>
<p>Bódi végre is megunta a sok idegen szót.</p>
<p>– Ugorja át ezt a helyet és folytassa mindjárt a
sárkányokon.</p>
<p>Filax összeszedte luteránus eszét. Kétségbeesett képet
vágott.</p>
<p>– Jaj, nem lehet ám, édes Bódikám, mert ezek nélkül a szavak
nélkül nem lehet a mesét megérteni. A mig meg nem tanulja, biz
Isten, nem folytathatom.</p>
<p>– Tudom én, hogy lóvá akar tenni, – mondta Bódi ravaszdi
fölénynyel.</p>
<p>– Én? – ijedezett Filax. – Magát? Hogy merném?</p>
<p>– Nono, tudom, a mit tudok. Szerencséje, hogy kiváncsi vagyok a
sárkányokra, hát megjegyeztem magamnak azokat a buta szavakat.</p>
<p>Felragyogott a jó Filax szeme.</p>
<p>– Halljuk, édes kis barátom.</p>
<p>Bódi (ugy látszik, jól fogott a nebuló esze) sorjában hiba
nélkül felmondta:</p>
<p>– Amo, szeretek; amas, szeretsz; amat, szeret; amamus,
szeretünk; amatis, szerettek; amant, szeretnek…</p>
<p>Igy csempészte bele a jeles Filax tanitványa fejébe az első
konjugációt. Azt hiszem, kissé ravaszabbul, mint Sinon Trójába a
falovat. <span class="pagenum"><a name="Page_13" id=
"Page_13">-13-</a></span></p>
<div class="chapter">
<h2>II.<br />
Béka a kontyban. A rákok. A második konjugáció. Borongás. A
mókus.</h2>
</div>
<p>Tehát, mint a fentiekből kivilágosodik, vala Bódinak esze bőven.
Csak nem akarta koptatni a tudományokon, stiklik kigondolására
forditotta az egészet.</p>
<p>Ezekben dús leleményességet fejtett ki Bódi. Egy nap kolompot
kötött a kutya farkára, másnap rákot csempészett a Filax úr ágyába;
még a Póli nénit sem kimélte: eleven békát csempészett a
műkontyába, pedig Póli néninél talán egész Magyarországon sem volt
félelmetesebb alak: mindenkit leszólt és szidott, a ki élt.</p>
<p>Hát a Bódit, szó sincs róla, volt is oka szidni, mert a
béka-kaland csaknem tragikusan végződött reá nézve. A béka ugyanis
kínjában elbrekegvén magát a feje tetején: azt hitte, hogy a fejébe
mászott a béka és ugy megijedt, hogy már-már a bolondok házába
kellett szállitani. Szerencsére még idejekorán kifészkelődött a rab
a kontyból s kisült, hogy Bódi volt a bünös.</p>
<p>Volt is haddelhadd. Póli néni évszázadokra szóló elégtételért
rikácsolt és Boldizsár ur, bár titokban <span class=
"pagenum"><a name="Page_14" id="Page_14">-14-</a></span> ujjongott
csemetéje szellemes stiklijén (mert ki nem állhatta Pólit),
teljesítette aggszűz testvére kivánságát, mert <i>erbtanti</i>
volt. Szegény Bódinak felkötötték a sarkát, két óra hosszat
kellett, miként a gólyának egy lábon állania…</p>
<p>Már Filax nem volt ilyen kegyetlen hozzá. Még csak nem is
rekriminált a rákok miatt. Azt a kis ijedtséget, a mit okoztak
neki, nem Bódin, hanem Felapoton logikai képletének rendelése
szerint, magukon a rákokon bosszulta meg. Egyszerüen megfőzte a
<i>snellsziderjén</i> és befalatozta őket mind közönségesen.</p>
<p>Filax ezzel nemcsak a rákokat, lefőzte Bódit is.</p>
<p>– Derék ember maga, Filax ur, – dicsérte meg ez pirulva vígan
falatozó nevelőjét, – én azt hittem, hogy kitöri a rákoktól a
frászkarika.</p>
<p>– Köszönöm az elismerést, Bódika, – nyugtázta Filax tanítványa
leereszkedését, – de azt a szót, hogy frászkarika, ne használja
többé, mert az csunya szó.</p>
<p>– Hát a rossznyavalya szebb?</p>
<p>– Az is csunya.</p>
<p>– Akkor hogy mondjam?</p>
<p>– Ugy, a hogy Aeneas mondta, a mikor a Kykloposoktól
megijedt.</p>
<p>– Hogy mondta Aeneas?</p>
<p>– Ugy, hogy: timeo.</p>
<p>– Timeo? Mit tesz az?</p>
<p>– Félek…</p>
<p>S apránkint belecsürte-csavarta az Aeneas szájába s onnan a
Bódiéba a második konjugáció szabályait… <span class=
"pagenum"><a name="Page_15" id="Page_15">-15-</a></span></p>
<p>… Ilyen becsapási szisztémával folyt tovább a Bódi gyerek
neveltetése. Hősökkel és tündérekkel mondotta el neki Filax még a
tizedes törteket is, hogy a szép mama parancsára a szeretettel való
nevelés elvének eleget tegyen.</p>
<div class="figcenter" style="width: 576px;"><a href=
"images/i003hq.png"><img src="images/i003.png" alt="" title=
"" /></a></div>
<p>Ilyenformán Filax egy egészen új, soha nem alkalmazott oktatási
módszer megalapítója lőn, hála a juhhusos kásának. Eleinte ugyan
csak szükségből üzte ezt a metódust, de később annyira vérévé vált,
hogy a nagyokkal sem tudott másféleképp beszélni.</p>
<p>Például egyszer, midőn tömegesen döglöttek a <span class=
"pagenum"><a name="Page_16" id="Page_16">-16-</a></span> Boldizsár
ur birkái s a jó ember azon töprenkedék: miféle orvossággal lehetne
elejét venni a szapora birkahalálozásnak, igy szólalt meg
Filax:</p>
<p>– Méltóztat tudni, mit mondott annak idején Kátó, mikor sorba
fűbe haraptak a kecskéi?</p>
<p>– Mit?</p>
<p>– Azt, hogy: annak döglik, a kinek van.</p>
<p>– Bolond maga, amice, – fedte Boldizsár, – azt egy cigány
mondta.</p>
<p>– Kérem szivesen, – tiltakozott Filax, – a cigány csak utánozta
Kátót, az eredeti mondás tőle való.</p>
<p>És rogyásig védte az igazát. Hovatovább szentül hitte maga
is.</p>
<p>… És, nem mondhatni az ellenkezőjét, a módszer fényesen bevált,
Bódi szaporán haladt a tudományok rögös mezején.</p>
<p>Az első gimnáziumi vizsgálatot Losoncon jelesen tette le.</p>
<p>Kapott is érte Filax ajándékba egy akkora lovat, hogy létrán
kellett a tetejébe mászni. De nem volt Filax gyáva: a tetejébe
mászott. Ha lecsapta, ujra fölmászott reá. Apránként teljesen
belegyakorolta magát a lovagerényekbe, hovatovább fente a bajuszát,
megtanult inni, sőt káromkodni is. És idővel olyan szenvedélyes
agarász lett belőle, hogy akárhányszor kalap nélkül jött haza.</p>
<p>De olyan ügyes és vakmerő lovas mégsem kerekedett belőle, mint
tanitványából, a Bódiból. A kemény vérbeli kölyök olyan kitünő
bátorságot és lélekjelenlétet tanusitott szilaj irlandi poniján,
hogy égnek meredt tőle Filax minden hajaszála. <span class=
"pagenum"><a name="Page_17" id="Page_17">-17-</a></span></p>
<p>– Katonának kell nevelni a fiut, nem alispánnak, – tanácsolta
apjának, – hadvezérnek, hősnek született ez, nem pennarágónak.</p>
<p>Öröm és boru nyilallott az apa szivébe, e szavakat hallván. Az
utóbbi kerekedett benne felül.</p>
<p>– Minek neveltessem én hadve érnek, hősnek az én fiamat, mikor
nincs a magyarnak hozzávaló hadserege?</p>
<p>– Majd lesz! – bizakodott Filax és föllángolt a szeme. – Lesz
még egyszer ünnepje a magyarnak, villámok fényinél… Majd ha eljő az
a nagy vihar!…</p>
<p>– A nagy viharkor ott álljon a magyar nemes a bástya fokán.
Magyarok bástyája a vármegye.</p>
<p>– A mi nincs…</p>
<p>– A nagy kövek megvannak, ha rombadőlve is. S a mig megvannak,
nincs baj: a várat ujra föl lehet épiteni.</p>
<p>Mély, sokatmondó, vágykergető sóhaj tört ki a Boldizsár örvényes
kebeléből. Ugy állott ott, mint a megtestesült nemzeti tradició,
áhitattól és kegyelettől méltóságteljesen.</p>
<p>Filax szürke szeme bágyadt fényben uszott, szeretetteljes
bizalommal csüngött nemesen egyszerü, büszke kenyéradó urán. Isten
tudja, miféle misztikus érzés nyomása alatt: szeretett volna
ráhajolni a kezére és – sirni…</p>
<p>Abban az időben, mikor ez a história lejátszódott, könnyen
sirásra állott a szája nemcsak Filaxnak, a legkeményebb magyarnak
is. Elég volt ahhoz egy sóhaj… az anyaföld párája, levegő
libbenése… a <i>csattogány</i> egy mélabús akkordja, egy
<span class="pagenum"><a name="Page_18" id=
"Page_18">-18-</a></span> gondolat, egy eszme… egy hunyó
gyertyaláng, egy semmi. A magyar bánat ott rezgett mindenütt, a föl
nem osztható parányt is képes volt fölosztani…</p>
<p>De hejh, nem vágom a fenség aranykoronáját a humor pajzán süvege
hegyébe. Bódit kell nyomon követnem az alispáni székig. Holott az ő
utján nem akadt lélekemelő, csak vidító mozanat: napsugaras
tájképek mindenfelől, tarka, bohókás, üde szinek. Az ő szilaj
életkedve rózsákat fakasztott a kősziklákból is. S hű mentora, a
jóllakott boldog Filax nem tiporta le eme rózsákat, ellenkezőleg:
ha teheti vala, gomblyukába tüzte volna valamennyit.</p>
<p>Ugy megszerette a csintalan, de nemesszívű fiut, mint a saját
gyermekét. Gyönyörüsége telt még hibáiban is. Ártatlan
csinytevésein könyezésig nevetett, s aggódó hűséggel háritotta el
vastag tréfáinak sulyossá válható következményeit. Gondolni sem
mert, nem is akart arra, hogy valaha is megváljék tőle. Ő ugyan nem
hagyja magát kikergettetni a paradicsomból, nem evett ő benne
tiltott almát soha.</p>
<p>Azaz megálljunk. Evett biz ő.</p>
<p>Volt a háznál egy csinos kis szobacicus: a Juci. Hát biz abba
beleharapott Filax. Hanem ő persze azt hitte, hogy nem tudta meg
senki… Hogyis ne! Olyan orra volt Bódinak a pikantériákhoz, mint
egy vizslának a nyulhoz. Kétszer se harapott Filax az almába, Bódi
már kiszimatolta volt még a találkája helyét és idejét is.</p>
<p>El is határozta menten, hogy rája csap, mint a kánya.
<span class="pagenum"><a name="Page_19" id=
"Page_19">-19-</a></span></p>
<p>A park végében egy nagy diófa alatt volt a találka helye. Hát
Bódi fölmászott erre a diófára a találka előtt és jól megbujt annak
sürü lombja között. És valahányszor elcsattant egy csók: egy diót
ejtett a szerelmesek fejére.</p>
<p>Azok természetesen nem tudták mire vélni ezt a
természet-tüneményt, mert hiszen a dió nem potyogós gyümölcs. És
hiába néztek föl a fára, nem fedezték föl rajta Bódit.</p>
<p>– Biztosan egy mókuska játszik odafönt a diókkal, – nyugtatta
meg Filax a remegő Jucit.</p>
<p>– Kergessük el, mert én félek, – kérte Juci.</p>
<p>– Sose féljen, adjon egy puszit.</p>
<p>Cupp! (A csók.) Zsupsz! (A dió.)</p>
<p>– Jesszusom! – sikitott Juci, – mindig olyan kor esik le,
mikor…</p>
<p>– Ugy látszik, fél a mókus a cuppanástul, – hamiskodott
Filax.</p>
<p>– És ijedtében elejti a diót, hihihi…</p>
<p>– Lássa, Jucika, ezt kitalálta. Hát ijegessük. Jó?</p>
<p>– Jó.</p>
<p>Cupp! Cupp! Cupp! – Rettenetesen ijesztgették a mókust, de biz
az, akárhogy igyekeztek is, nem ijedt meg. Ellenkezőleg, a mikor
már nem győzte a csókzenét diókisérettel, kapta magát, lekiáltott a
fáról, nem is mókusnyelven, hanem magyarul:</p>
<p>– Édes volt, Filax ur?</p>
<p>Tudta már a nebuló, hogy a csók édes szokott lenni. Bezzeg
savanyuvá lett egyszeribe a Filax ajakán. Még pedig nemcsak az az
egy, a mit kettévágott <span class="pagenum"><a name="Page_20" id=
"Page_20">-20-</a></span> a Bódi szava, de visszamenőleg valamennyi
megsavanyodott.</p>
<p>Ugy elszégyelte magát, hogy legjobb szeretett volna belebujni a
vakondakturásba… Mitévő legyen?</p>
<p>Tanácstalanul néztek egymás szemébe Filax és Juci. Az utóbbi
volt a bátrabb és okosabb: gondolta, legjobb lesz a Bódit
megvesztegetni. Fölüzent neki a fára:</p>
<p>– Urficskám lelkem, gyüjjön le, mondok valamit.</p>
<p>– Mit ád? – kérdezte Bódi a helyzet magaslatán.</p>
<p>– Veszek a vásáron csokoládé-szivart és mézeskalács-szivet.</p>
<p>– Hogyis ne! Nem vagyok én jány.</p>
<p>– Hát mit vegyek, lelkem?</p>
<p>– Nem bánom, – jelentette ki Bódi, – egy penicilusért
lejövök.</p>
<p>Filax irtóztató zavarában zsebébe nyult és megkinálta Bódit a
saját zsebkésével. Pedig elcsapatás terhe alatt tiltva volt kést
adni a Bódi kezébe. Hiába, a szükség törvényt ront és bünt szül a
bün.</p>
<p>Bódi lemászott a fáról és kajánul vigyorogva átvette a kést.</p>
<p>– Most már adja a kést, ugy-e? Rimánkodni se kell.</p>
<p>Filax elpirult.</p>
<p>– Ne áruljon el, Bódika, – hebegte, – olyan szép meséket
mesélek…</p>
<p>– Hát ugy fél? – kegyetlenkedett a nebuló. – Nem is tudtam, hogy
olyan nagy bűn a csók. <span class="pagenum"><a name="Page_21" id=
"Page_21">-21-</a></span></p>
<p>Juci protestált.</p>
<p>– Nem bün az urficska, egy csöppet se bün.</p>
<p>De Filax lehurrogta:</p>
<div class="figcenter" style="width: 558px;"><a href=
"images/i004hq.png"><img src="images/i004.png" alt="" title=
"" /></a></div>
<p>– Hallgasson. Bün biz az, – ismerte be töredelmesen, – csak
akkor nem bün, ha ki nem tudódik. <span class="pagenum"><a name=
"Page_22" id="Page_22">-22-</a></span></p>
<p>– No ha ugy van, – jelentette ki Bódi vigyorogva, – akkor
rendben vagyunk.</p>
<p>Filax megrémült.</p>
<p>– Mit akar az Istenért?…</p>
<p>… Bódi nem volt bolond, hogy elszalaszsza a kedvező alkalmat.
Hallgatása fejében olyan kemény békepontozatokat diktált a nevelő
ur fejére, hogy csak ugy zugott bele. A következő kedvezményeket
kötötte ki magának:</p>
<p>1. A számtan kitörlendő a tantárgyak sorából. A helyett
szarkatojást fognak szedni Filax urral egyetemben a fák
tetejéről.</p>
<p>2. Szerezzen neki a Juci egy dudát, de épp olyat, a milyennel a
kondások szokták összedudálni a malacokat.</p>
<p>3. Kuckóba ne állitsa Filax soha az életben, mert utálja a
kuckót.</p>
<p>4. Vigye ki Filax az édes mamánál, hogy sarkantyus csizmát
kapjon.</p>
<p>Mint fenti szerződésből kitünik, a csókkaland után roppantul
megnehezedett a Filax helyzete. Különösen a számtan törlése okozott
neki súlyos aggodalmakat. Mit találjon ki, ha Bódi a számot már
mesében se veszi be?</p>
<p>Mint csinálta: annak Isten a megmondhatója csak, de tény, hogy
mégis lecsapatta vele a vizsgálatot a számtanból is. Le, mind a
nyolcat: az első gimnáziumtól a nyolcadikig. <span class=
"pagenum"><a name="Page_23" id="Page_23">-23-</a></span></p>
<div class="chapter">
<h2>III.<br />
Filax mint levéltáros és jogász. Eperjesi virágok. Bódi
kicsapatik.</h2>
</div>
<p>A Bódi érettségi bizonyitványától ugy megnőtt a Filax
tekintélye, hogy mérlegbe vetve lenyomta volna pápa ő szentsége
csalhatatlanságát is.</p>
<p>– Filax, maga egy csudaember! – dicsérte Boldizsár ur. – Hogy
csinálta?</p>
<p>– Szeretettel, nagyságos ur.</p>
<p>– Szeretettel?</p>
<p>– Igenis, kérem alásan. Az az én metódusom.</p>
<p>– Jól van, Filax, megigérem a fiam nevében, hogy, ha alispán
lesz, bedugja magát segédszolgabirónak.</p>
<p>Filax csodálatosképpen nem kapott ezen az előlegen, jobb
szeretett volna valami pozitivumot.</p>
<p>– Izé, – dadogta szégyenlősen, – nem maradhatnék inkább
Fenesen?</p>
<p>– Mi a mennydörgős mennykőnek?</p>
<p>– Nagyon jó itt a levegő.</p>
<p>– A levegő?!</p>
<p>– Igenis, kérem alásan, jót tesz a tüdőmnek. <span class=
"pagenum"><a name="Page_24" id="Page_24">-24-</a></span></p>
<p>– Jól van, de a levegőt sem lehet hiába színi. Mit csinálok
magával, ha kitanult a fiu?</p>
<p>Filax megköszörülte a torkát és zavartan szedegette csámpás
lábait.</p>
<p>– Ha szabad instálnom, – bökte ki végre, – tessen kinevezni a
család levéltárosának.</p>
<p>– Hogy maga irja a leveleimet? Nem irok én csak egyet egy
esztendőben.</p>
<p>– Nem baj, instálom… Aztán, ha alispán lesz az urfi, megcsinálom
neki a beszédeit.</p>
<p>– Nini, mond valamit!…</p>
<p>– Igenis, kérem, én mindig fején találom a szöget.</p>
<p>– A fején, Filax. Nem bánom hát, kinevezem levéltárosnak, de
előbb hajtsa keresztül a fiut az akadémián is.</p>
<p>– A joghoz nem értek ugyan, – vallotta be Filax, – de majd
megtanulom.</p>
<p>– Helyes, urbarátom. Legjobb lesz, ha együtt hallgatják a
fiuval. Magát is elküldöm vele Eperjesre.</p>
<p>Ez nem tetszett Filaxnak.</p>
<p>– Eperjesre? Nem Pestre?</p>
<p>– Nem. Ott ellumposodnak. Sok a vérük.</p>
<p>Filax ütött a fejével.</p>
<p>– Hát jól van, elmegyek én Bódikával a világ végére is…</p>
<p>… Igy kerültek fel Eperjesre jogászoknak: Filax, a végzett
professzor-mathezeos és tanitványa, a Bódi.</p>
<p>Boldizsár ur kosztra és kvártélyra Szivós professzornál helyezte
el őket. Koszt és kvártély teljesen <span class="pagenum"><a name=
"Page_25" id="Page_25">-25-</a></span> közös és egyforma volt, de
nem egyformán honoráltatott. Bódiért ötven pengőforintot fizetett
Boldizsár ur, Filaxért csak huszat.</p>
<p>A látszólagos dijkülönbözet abban leli magyarázatát, hogy a
Bódiért fizetett összegért ki lett kötve a testimonium is. Azaz
szavatolnia kellett Szivósnak, hogy nem bukik meg a fiu.</p>
<p>Ment az akkor még. Miért ne ment volna.</p>
<p>A professzorok egyszerüen becsületszavát vették az
urfi-kandidátusnak, hogy nem lesz fiskális, aztán, akár vallott a
tudományból, akár nem, kiadták neki az oklevelet.</p>
<p>Ez a praktika különös nagy szerencse volt Bódira nézve, mert
olyan furcsa város volt Eperjes: lehetetlen volt benne tanulni.
Jóravaló urfinak annyi egyéb dolga akadt ott, hogy betüre abszolute
nem tellett az időből.</p>
<p>Különösen nem a Bódi idejében. Nevezetesen éppen <i>aktorok</i>
jártak akkoron a városban. Azokat traktálni kellett. Az aktornéknak
ellenben kurizálni kellett. Urambátyámékkal inni kellett; a
tisztekkel verekedni kellett. A kisasszonyokkal táncolni kellett; a
menyecskékkel cicázni kellett.</p>
<p>Hát ezek után tessék a nap huszonnégy óráját ugy felosztani,
hogy az alvásra szükséges négy órán kivül egyébre is fussa. Már
mint a Bódi-féle előkelő urfiaknak. Mert Filax: az más. Egy
Filaxnak nincsenek kötelességei: az tanulhat, a mennyit akar.</p>
<p>No azt meg is cselekedte Albert. Neki a napot csak két részre
kellett osztania. Az egyiket végigette és aludta, a másikat
végigmagolta irgalmatlanul. Mialatt Bódi „a leányok ajkairól szedte
a mézet“, <span class="pagenum"><a name="Page_26" id=
"Page_26">-26-</a></span> Filax Justinianus homlokáról tépett
magának babért.</p>
<p>Hát ez rendjén volt igy s nem is származott volna belőle
semmiféle baj, ha nem telhetetlen a Bódi. De telhetetlen volt. Még
pedig a rózsa-szüretelésben. Sőt nemcsak a rózsát tépte, a liliomot
is. Az pedig nagy hiba volt.</p>
<p>Mert a rózsát, hejh, azt le szabad szakitani, maga a rózsa se
bánja: „Jer, illatos vagyok, édes, mint a méz, csókolj meg és
szakits le, – jer…“ De a liliom! A liliom szelid fehér virág,
csábitani nem, csak epedni tud: „Oh jövel, szívd fel illatomat, de
ne szakits le, nem akarok elhervadni a te kebleden“…</p>
<p>Az a liliom, a mit Bódi csókjaival hervasztott, éppen Szivós
Ilonka volt, a kosztadó professzora leánya. Szép
<i>hajadon-szűz</i> volt: karcsu, negédes és ártatlan, mint minden
liliom.</p>
<p>Szivós igen impraktikus ember volt. Eleinte nem is sejtette,
mitől hajlik epedő bánatra az ő szép virága. Keserű sóval
gyógyította és ipekakuánával. Ám (érthetetlen), semmit sem használt
az ipekakuána: még fehérebb lett tőle a liliom-fejecske. Szivós
már-már pemetefü-teát akart a leánykával itatni, midőn
végre-valahára rájött a baj igazi okára: hogy a Bódi tüzes
csókjaitól hervad a leány.</p>
<p>A spájzban csipte rajta a szerelmeseket. Nem volt közöttük csak
egy tejes köcsög. Bódi az Ilonka derekát fogta, Ilonka a Bódi
nyakát. Bódi csókolta Ilonkát, Ilonka nem csókolta Bódit, csak a
száját tartotta. Igen szép volt. Mindketten veresek voltak, mint a
pipacsok. <span class="pagenum"><a name="Page_27" id=
"Page_27">-27-</a></span></p>
<p>Szivós is veres lett, de nem attól, a mitől Ilonkáék, hanem a
gutátul, a mi meg akarta ütni. Szerencséjére lágy ember volt a
tanár ur, csak egy pillanatig dühöngött, a másik pillanatban
elsirta magát: a guta belefult könyeibe. <span class=
"pagenum"><a name="Page_28" id="Page_28">-28-</a></span></p>
<div class="figcenter" style="width: 506px;"><a href=
"images/i005hq.png"><img src="images/i005.png" alt="" title=
"" /></a></div>
<p>– Az Isten szent szerelmére, mit mível, amice Boldizsár?! –
zokogta keservesen.</p>
<p>Bódi ijedtében fellökte a tejes köcsögöt és eleresztette az
Ilonka derekát. Természetesen Ilonka is megijedt: egy lisztes
hombárba ijedt bele. Csupa liszt lett még a piros, csókos szája
is.</p>
<p>– Óh, óh, mit mívelt a leányommal, amice Boldizsár?! – ismételte
<i>sirámját</i> a szegény professzor.</p>
<p>– Tejfölt szedtünk kettesben, – hebegte Bódi, kínos zavarában, s
rámutatott a felrugott köcsögre.</p>
<p>A leányka rápityeregte:</p>
<p>– Igen, papa, leszedtük a tejfelt.</p>
<p>– Leszedtétek a tejfelt, igen, – keseregte a bánatos apa, –
leszedtétek a tejfelt és felrugtátok a köcsögöt… a becsületet.</p>
<p>– De nem tört össze, – vigasztalta Bódi vakmerően s fölkapván a
cserépedényt, bizonyságul Szivos ur orra alá nyomta.</p>
<p>De már ekkora szemtelenségre beszüntette könyeit a professzor
ur.</p>
<p>– Még hencegni mer, tudatlan minorennis! – zugta a Bódi képébe.
– Hát bánom én a cserepet, – s kivágta a köcsögöt a Bódi kezéből, –
mikor a becsületemről van szó!… A cserepet – folytatta dühösen, –
össze lehet drótozni, de ki drótozza össze az én leányom
becsületét?!</p>
<p>Mondván, hajába markolt a bánatos apa. Ilonci a lisztet
tisztogatta magáról és keservesen zokogott.</p>
<p>Bódi egész oda lett. Szivét egy egész órára való bünbánat
szállotta meg. <span class="pagenum"><a name="Page_29" id=
"Page_29">-29-</a></span></p>
<p>– Itt vagyok én, professzor ur, – mondta, – elveszem a
kisasszony-leányát.</p>
<p>Ilonci nyakába akart ugrani, de nem hiába volt Szivós
impraktikus, a helyett, hogy szimpliciter ő is a nyakába ugrott
volna, még a leányát is ellökte tőle.</p>
<p>– Mit?! Mit?! – rivallt rá Bódira. – Maga még házasodni
akar?!</p>
<p>Bódi nem értette meg Szivós logikáját, de más sem igen értette
volna meg. Szegény öreg koránál negyven évvel előbbre bandukolt a
fejével: mikor még teljesen ismeretlen volt hazánkban a demokrata
gőg, már ő ugy tele volt vele, hogy majd felrobbant tőle. Urgyülölő
volt szive fenekéig. Inkább feláldozta volna leánya boldogságát,
minthogy sem egy gőgös nemes familiába adja nőül… (Hogy lenézzék a
kutyabőrösök?! Hogyisne…)</p>
<p>– Házasodni akar? – ismételte s epésen felkacagott. – Hahaha!
Hogyne, mikor ugyis tudja, hogy bele nem egyezik az apja. No de én
se. Én is büszke vagyok. Csakhogy nem egy kósza kutya bőrére ám,
mint fráter agyagos, hanem azokra az ősjogokra, a miket Isten
adott… És ezek egyikének erejénél fogva mindjárt ki is kergetem a
házamból… Takarodjék!</p>
<p>És felágaskodott a kis ember: ugy mutatta meg Bódinak, merre van
az ajtó. Bódi, mit volt mit tennie, kiment rajta.</p>
<p>Másnap a kollégium ajtaját mutatták meg neki s szegénynek azon
is ki kellett mennie…</p>
<p>Mármost hová legyen? És mit mondjon Filaxnak? Az árva már a
nélkül is annyit kérődzött <span class="pagenum"><a name="Page_30"
id="Page_30">-30-</a></span> miatta a jogon, mint egy bús bak a
kövi mohán… Nem, nem akarta szegényt még jobban elkeseriteni.</p>
<p>Elhatározta, hogy nélküle megy világgá. Világgá ám, mert haza
csak nem mehet. Szegény Filaxot agyonvernék miatta.</p>
<p>Mindenekelőtt kulacsát töltötte meg. Gondolta, a többi majd
adódik magától. Igaz, hogy elfogyott a pénze, már csak három
huszasa volt, de jó az Isten, majd csak beleigazitja valami –
kalandba…</p>
<p>A kulacscsal a nyakában, három huszassal a zsebében és egy
rozsdás pisztolylyal az ővében csakugyan bucsut mondott Bódi
Eperjes városa kapufélfájának.</p>
<p>Ilonci az ablakban sirt… Filax a szobában magolt… Szivós a
kollégiumban dühöngött… Bódi az országuton kutyagolt és – fütyölt.
<span class="pagenum"><a name="Page_31" id=
"Page_31">-31-</a></span></p>
<div class="chapter">
<h2>IV.<br />
Filax elbujdosik. Riadalom Fenesen. Bacsák, a pap és a zsákja. Mit
mond a geográffia?</h2>
</div>
<p>Filaxot az a körülmény, hogy Bódi estére nem jött haza, egy
csöppet sem busitotta el. Az aggodalom csak akkor kezdte furkálni,
mikor jeles tanitványa szokása ellenére reggel sem jött haza.
Berontott Szivóshoz.</p>
<p>– Professzor ur, az urfi nem jött haza…</p>
<p>Szivósnak csak akkor jutott eszébe, hogy nini, hiszen
tulajdonképpen együvé tartozik az ő két kosztosa.</p>
<p>– Hát nem szóltam magának?</p>
<p>– Nem nekem egy szót sem.</p>
<p>– Nem mondtam, hogy kicsaptam az úrfit az utcára?</p>
<p>– Ki – ki – ki – kkk?…</p>
<p>Filax torkán megakadt a sok <i>k</i>. Feje elkezdett forogni. A
butorok is őrültül forogtak körülötte. A fiszharmónium rá akart
dülni, de elugrott előle, aztán háromszor-négyszer megfordult a
saját tengelye körül, végül, – szervusz világ! – mint a fején lőtt
nyul, lezuhant a földre.</p>
<p>Szivós egy lavór szappanos vizzel föllocsolta <span class=
"pagenum"><a name="Page_32" id="Page_32">-32-</a></span> ugyan, de,
ugy látszik, a katasztrófára, részben legalább, ráment a hű Filax
esze.</p>
<p>Rögtön pakkolt ő is s három arasznyi vászon paktáskáját hátára
madzagolván, minden bucsuzás nélkül rohant Bódi után. Föltette
magában, hogy világgá bujdosik, ha nem találja meg. Hogy soha többé
föl ne fedezhessék a fenesiek… Ha másképp nem megy: beáll
haramjának a Bogár bandájába. Szerencsére tud lovagolni. Igaz, hogy
rabolni még nem tud, de a ki megtanulta a matézist és a jogot,
<span class="pagenum"><a name="Page_33" id=
"Page_33">-33-</a></span> könnyen megtanulhat rabolni is… Nem is
lehet unalmas a dolog… Mindenekelőtt egy juhot fog magának lopni és
egy zsák kását, mert juhhusos kását egyszer sem evett a fránya
Szivósnál…</p>
<div class="figcenter" style="width: 501px;"><a href=
"images/i006hq.png"><img src="images/i006.png" alt="" title=
"" /></a></div>
<p>Egy szó, mint száz: Bódi miatti aggodalmában félig-meddig
megkergült szegény Filax…</p>
<p>… Szivós professzor csak harmadnap irta meg a strágest Fenesre.
El se lehet képzelni, mekkora riadalom származott ott belőle.</p>
<p>Boldizsár ur ugy feldühödött Szivósra, hogy méreglevezetőnek
kénytelen volt fölpofozni az egész ártatlan udvari cselédséget,
különben biztosan kilyukadt volna valahol.</p>
<p>A szép mama ellenben ugy megijedt, hogy ki kellett kapcsolni a
miderjét, hogy végképp bele ne dagadjon.</p>
<p>– Oh jaj! – siránkozott ez. – Megölik a zsiványok. Vagy, ha nem
találják meg, a kutba esik. Avagy eltéved és éhen hal a rengeteg
erdőkben… Széttépik a farkasok, vagy leesik egy szikla tetejéről…
Átkozott vidék, a hol annyi az erdő és a szikla! Miért is küldték
éppen Eperjesre, a mikor Debrecen oly szép laposan fekszik?!… Óh
jaj!…</p>
<p>Boldizsár ur már nem sirt, de káromkodott.</p>
<p>– A ki angyala van annak a kehes iskolamesternek, mit gondol
magáról?! Hogy merészelt egy Fenessyt kicsapni! No hiszen majd
befütök én neki: ugy kipöndöritem szőröstül-bőröstül az
akadémiájából, hogy elmehet kántálni főtt kenyér-napszámba.</p>
<p>Aztán természetesen szegény Filaxra került a sor. Ki lett rá
mondva a szentencia, hogy kerüljön csak a szeme elé, hiába
professzor: rávereti a huszonötöt. <span class="pagenum"><a name=
"Page_34" id="Page_34">-34-</a></span> És be is csukatja azonfölül,
a miért igy vigyázott a fiura.</p>
<p>… Hanem addig? – Addig is csak kell valamit cselekednie, mert
magától semmi sincs, – vélte Boldizsár ur, midőn kissé lelohadt a
káromkodástól… Mit csináljon? Hol kezdje? Köröztesse a fiut, mint
tavaly az elveszett kopóját?… Azt csak még se teheti meg egy
Fenessyvel!… Vagy maga induljon a keresésére? – Hová a gutába?
Nyolcvan millió holdon hogy találja meg?</p>
<p>Végre is abban állapodott meg, hogy elhivatja a tiszteletest.
Annak ő nyolcvan mérő papi bért fizet évente, hát kutyakötelessége
valami okosat kitalálni.</p>
<p>– Fogjatok be, bitangok! – rivallt rá az istállóban ődöngő
kocsisokra. – Egy óra mulva itt legyen a pap.</p>
<p>Ott volt még hamarább is. Pedig jó egy mértföldnyire lakott
Fenestől, a <i>filiáléjától</i>. Uj atilláját már nem is volt ideje
magára hányni, csak ugy jött, hogy még a pipáját is otthon
felejtette.</p>
<p>Jól tette, hogy sietett, mert biztos, nagyon kikapott volna.
Boldizsár ur ugyanis olyan türelmetlen volt, hogy elébe ment egész
a falu végire s már száz lépésről reákiáltott.</p>
<p>– Hol mászkál az ebugatta, mikor szükség van magára!? Vagy nem
tudja, hogy kicsapták a fiamat a luteránusok?</p>
<p>– Azt valóban nem tudtam, – igazolta magát a pap.</p>
<p>– Annak is maga az oka. Minek rekomendálta Eperjest? Most már
szedje össze azt a kis eszét és <span class="pagenum"><a name=
"Page_35" id="Page_35">-35-</a></span> gondoljon ki valamit,
különben olyan rostaalját kap kommencióba, hogy a kacsa is
kiköpi.</p>
<p>Bacsák György tiszteletest (igy hivták papunkat), rendíthetetlen
flegmával áldotta meg Isten. De még talán a flegmájánál is kiadóbb
volt a humora. És ezt a kétrendbeli kvalitását ugy össze tudta
egyeztetni a hatalmas földesurnak <i>dukáló</i> tisztelettel, hogy
a füle se látszott ki belőle. Egyszóval, nagy selyma volt ő
kigyelme, saját szavaival szólván: észszel élte a világot.</p>
<p>– Ne tessen busulni, – biztatta az izgatott nagyurat. – Ekébe
való vónék, ha még ezt a kicsi bajt se tudnám eligazitani… Hogy
történt? Hagy lássuk, mit kell kireparálni?</p>
<p>Boldizsár ur elmondta neki, hogy mindenekelőtt Bódit kell
megtalálni, mert nyoma veszett.</p>
<p>– Meglesz, – állitotta biztonsággal a pap.</p>
<p>– Hát csak keresse, – sürgette Boldizsár ur, – ha megtalálja,
magának adom a Rákóczi-pipát.</p>
<p>A Rákóczi-pipát?! Kéjes örömében majd leesett a pap a
szekérről.</p>
<p>– A Rákóczi-pipáért hat nap alatt hazahozom.</p>
<p>– Akkor megkapja a Tüzest is…</p>
<p>– A Tüzest?! Öt nap alatt otthon lesz az urfi.</p>
<p>– A Sármányt is, egye meg a kánya, csak siessen.</p>
<p>– Minorita-barát legyek, ha meg nem keritem négy nap alatt.</p>
<p>Boldizsár urnak, bár láthatólag hizott bele, már mégis soknak
tetszett ennyi önbizalom.</p>
<p>– A teringésit, ne hencegjen! Hát hogy akarja csinálni?
<span class="pagenum"><a name="Page_36" id=
"Page_36">-36-</a></span></p>
<p>– Tessen csak rámbizni és egy bricskát alám adni, a többi az én
dolgom.</p>
<p>Boldizsár ur megcsóválta üstökét.</p>
<p>– Fene egy ember maga!… Itt van a szeredása?</p>
<p>– Dehogy is van. Azért még haza kell menjek.</p>
<p>– Megy ám a pokolba! – tiltakozott a türelmetlen apa. – Majd még
a napot lopja nekem!… Kap itt szeredást.</p>
<p>– De a csizmám?!… Ez csak botos…</p>
<p>– Kerül csizma is.</p>
<p>A pap vérszemet kap: tartja a zsákot.</p>
<p>– Az atillám…</p>
<p>– Azt is kap, az ebugatta! Ne féljen, kulacsot is.</p>
<p>Mondván egy kis félóra alatt ugy kiekvipirozta Boldizsár ur a
papot, hogy elmehetett volna akár Szentpétervárra is. Még bortömlőt
is kapott, egy félakósat, nehogy az uton elunja magát. És egy olyan
finom asztrakánsapkát nyomtak a fejébe, a milyen alatt még nem
szuszogott Bacsákfi, mióta világ a világ.</p>
<p>Persze, a dolog nem ment ingyenbe. Ki se fujhatta magát az árva,
lökték föl vissza a bricska tetejére és – gyü te! – azonmód el
kellett utaznia Bódi után.</p>
<p>Rimaszombaton stációt tartott. Ott egyenesen a postára ment,
mert sürgönyözni akart. Komisz egy munka volt ez a sürgönyözés,
mert sok mindenfélére kellett ügyelnie: hogy kevés szóval sokat
mondjon a szöveg, hogy ne blamirozza az uri családot és hogy mégis
világos legyen. <span class="pagenum"><a name="Page_37" id=
"Page_37">-37-</a></span></p>
<p>Nem csuda, hogy egy félóráig tartott, mig a táviratot össze
birta szerkeszteni. De akkor aztán legalább nyélbe ütődött ugy,
hogy majd megszólalt. Ime:</p>
<div class="blockquot">
<p>„Telkessy István kastélyába, Csorváson.</p>
<p>Bódika urfi Eperjesről Szivós folytán önkénytelenül távozott.
Mivelhogy Csorváson reá nézve biztatóbbak az állapotok és tekintve
a szüreti időket, vigabbak is, mint Fenesen: urfinknak, ha nem csal
a <i>geográffia</i>, maholnap oda kell tévednie. Mig nem jövök,
tessen jól tartani.</p>
<p class="right">Bacsák, a pap.“</p>
</div>
<p>… Tehát, mint a fenti sürgönyből kivilágosodik, azt mondta
Bacsáknak a <i>geográffia</i>, hogy Csorváson Telkessyéknél akad rá
Bódira. Azért pedig Csorváson, mert ez a falu mindössze egy napi
járó út Eperjestől és azért Telkessyéknél, mert nála volt férjnél a
Bódi huga és igen vig házat vitt. Különösen szüretkor hét
vármegyére szóló dáridókat adott.</p>
<p>Ergo semmi esetre sem mondott bolondot a <i>geográffia</i>,
tekintve a Bódi mulatozási hajlamait, aligha nem a logika is azt
mondta volna.</p>
<p>Különben ugy számitott Bacsák, hogy mire megérkezik Csorvásra,
már ott találja Bódit. De azért ideges volt, mert igen szíhatott
volna a Rákóczi-pipából, holott attól tartott, hogy a négy napi
terminusig ki nem ereszti az urfit cécós sógora. (Hej, a kiskésit,
az irtó nagy baj lenne!) Elhatározta, hogy végső szükség esetén
megvesztegeti Bódit s megvesztegetvén, megszökteti.</p>
<p>De mi a menydörgős menykővel vesztegesse <span class=
"pagenum"><a name="Page_38" id="Page_38">-38-</a></span> meg?…
Hopp! Eszébe jutott, hogy él Fenesen egy parázs özvegy menyecske: a
Csigolyáné. Azt is tudta, hogy Bódi szaporán eljárogatott hozzá
csókot koldulni, de nem kapott. (Majd ha megnő a bajsza.) Hát most
lesz csók: a menyecske várni fogja Bódit… A plánum – skrupulizált a
papocska, – nem papos éppen, de üsse kő! Két lóért és egy
Rákóczi-pipáért megcsinálta volna talán maga szent Ágoston is.</p>
<div class="figcenter" style="width: 670px;"><a href=
"images/i007hq.png"><img src="images/i007.png" alt="" title=
"" /></a></div>
<p>Hát ez rendbejött a lelkiismerettel, most már az lett a fő, hogy
csakugyan helyben legyen Bódi idején… (Hej Rákóczi,
Bercsényi!…)</p>
<p>Szapora ábrándozása közben alig vette észre Bacsák, hogy ime, a
csorvási kastély udvarán zörög már a bricskája. A házigazda és
vendégei nem voltak <span class="pagenum"><a name="Page_39" id=
"Page_39">-39-</a></span> otthon, agarászni jártak. A háziasszony
egyedül és sirva jött eléje.</p>
<p>Tehát a sürgöny már megjött és ijesztett, de Bódi még nem
érkezett meg, konstatálta magában a pap. (Hej, a kiskésit, mi
lesz?!)</p>
<p>Odajárult a bánatos asszonykához és illendőképpen kezet csókolt
neki.</p>
<p>– Ne tessen busulni, ha ma nem, holnap biztosan itt lesz.</p>
<p>De nem fogott a vigasz a kis menyecskén, jó szivecskéjét
ugyanazok az aggodalmak gyötörték, a miket anyjától tanult el.</p>
<p>– Jaj, biztosan kutba esett, vagy szélylyeltépték a
farkasok…</p>
<p>– Ej no, – vigasztalta a tiszteletes, – nem olyan könnyü egy
kutba beleesni.</p>
<p>– Nem-e? Hát nem emlékszik a monsieur Quigneard-ra?</p>
<p>Hát azt nem tagadhatta Bacsák, emlékezett Quigneard urra.
Zongorahangoló volt Gyarmaton és biz az csakugyan beleesett Fenesen
egy kávátlan kutba. Szerencséjére csak szájáig ért benne a viz, azt
a csekélységet, a mi azonfelül találtatódott a kutban, beitta a
müvész. És ez a quantum aztán elég is volt neki egész életére.
Megfogadta, hogy világéletében sem iszik több vizet. Az igaz, hogy
addig se igen ivott.</p>
<p>– A Ginyár?! Az egészen más, – jelentette ki határozottan
Bacsák. – A Ginyár először is zongorahangoló volt, másodszor is
részeg volt, harmadszor is francia volt… <span class=
"pagenum"><a name="Page_40" id="Page_40">-40-</a></span></p>
<p>– Ugyan már! – hüppögött a kis menyecske. – Miért ne eshetnék
kutba egy magyar is?</p>
<p>– Mert az lehetetlen, – szavalta Bacsák. – A magyar a lába alá
néz; csak a francia olyan, hogy mindig a csillagokat vizsgálja.</p>
<div class="figcenter" style="width: 523px;"><a href=
"images/i008hq.png"><img src="images/i008.png" alt="" title=
"" /></a></div>
<p>– Hüpp, hüpp, de mégis… Legalább kerestetni kellene.</p>
<p>– Az nem árt, – egyezett bele a pap.</p>
<p>S miután a férfiak éppen megérkeztek az agarászatról, nyullal
teliaggatott délceg paripákon, legott megejtődött az intézkedés.
<span class="pagenum"><a name="Page_41" id=
"Page_41">-41-</a></span></p>
<p>Telkessy azonnal befogatott három szekérbe s azonkivül hét
gyalogos bérest és kerülőfélét rendelt ki Bódi keresésére, azzal,
hogy öt bankó forint üti markát annak, a ki megtalálja.</p>
<p>Mielőtt széjjelszéledtek volna, a pap kioktatta őket. Különösen
a kocsmákat ajánlotta figyelmükbe: a zombori kettőscsárdát, a hol
kitünő mádi bort mérnek és a tokaji vendéglőt, a hol cigány
huzza.</p>
<p>A vendégek egyike, Recsky Bandi, a híres agarász, még a leleszi
papokra hívta föl a népek figyelmét, a kik is tudvalevőleg kötéllel
fogják a vendéget és el nem eresztik addig, a mig ki nem józanodik,
a mi pedig hosszadalmas állapot, mert reggel ott kezdetik vele, a
hol este elhagyta, mindaddig, a mig egy bőjti nap nem következik.
Ezt aztán átaluszszák vendégestül, hogy, ha akarnák se lehessen
inniok…</p>
<p>Ezek után utnak eredt a csapat. A kerülők flintával, a béresek
baltával s fokossal a juhászbojtárok. Szeredása mindegyiknek volt,
egy hétre való szalonnával bélelve. A kulacsok is ott lógtak a
combokon. Sőt Telkessyné jóvoltából három huszast is kaptak.
Egyszóval, a fölszerelésben nem igen volt hiba.</p>
<p>Fogadkozott is valamennyi Bódi-kereső, hogy, ha a pokolból is,
de előteremti az urfit.</p>
<p>De hajh, hiába fogadkozott. A földön nem tudták megtalálni, a
poklokra meg még sem szállott alá érette senki se. Fogyott az idő,
mint a foghagymás kolbász és nőtt a bú. Már-már ráragadt a
vendégekre is. A kis menyecskéhez orvost kellett <span class=
"pagenum"><a name="Page_42" id="Page_42">-42-</a></span> hivatni,
mert a sok sirástól szemgyulladást kapott. S a pap a Rákóczi-pipára
való tekintettel olyan izgatott volt, hogy már még a bort se birta:
minden pohár után ki kellett a szobából szöknie.</p>
<p>Telkessy nem aggódott, de mérges volt a nyomott közhangulat
miatt. Hogy némileg felizgassa a kedélyeket, tüzijátékot rendezett:
felgyujtatott egy iromba kazlat.</p>
<p>Az se használt semmit. A kazlat eloltotta az udvari cselédség,
aztán tovább folyt a borongás, már muzsika sem kellett hozzá. A
vendégek már-már azon törték a fejüket, miképpen lehetne innen
megszökni egy vigabb házba, a midőn egyszer csak, mint valami
forgószél, még pdig részeg forgószél, beviharzott a szobába az öreg
János, az első cseléd, egy nagy hirrel a bagója mögött.
<span class="pagenum"><a name="Page_43" id=
"Page_43">-43-</a></span></p>
<div class="chapter">
<h2>V.<br />
A csuhás urfi és a sarkantyus barát. Böngérfi, a bonviván. Bódi, a
barát és a menyecske.</h2>
</div>
<p>– Istállom, – jelentette János Telkessynek, – gyütt egy barát
sarkantyus csizmába és egy ifjur csuhába.</p>
<p>– Tán megforditva, János?</p>
<p>– Ugy van istállom, a hogy mondom. A csuhás ifjúrnak bajca van,
a sarkantyus barátnak meg kopasz a feje teteje.</p>
<p>Egyszerre felvillanyozódott a társaság. Telkessy elnevette
magát.</p>
<p>– Biztosan ruhát cseréltek. Vajjon miért?… Jöjjenek be, – mondta
Jánosnak.</p>
<p>Bejöttek. Általános bámulatba fojtott kacagás. A csuhásnak
csakugyan bajsza volt, de ugy hányta a lábát a csuhában, mint egy
kadét. Azonban a barát is jól mozgott a feszes magyar ruhában és
sarkantyus csizmában, ugy lépegetett benne, mint egy
balétmester.</p>
<p>– Isten hozta! – üdvözölte őket a szives házigazda, – kik
légyenek az urak? <span class="pagenum"><a name="Page_44" id=
"Page_44">-44-</a></span></p>
<p>A csuhás ifjur nem birta tovább a tettetést, elrikkantotta
magát:</p>
<p>– Sógor!…</p>
<p>Hát biz a Bódi volt.</p>
<p>Nosza kerekedett általános nagy hujjahó. Megfogták Bódit
jobbról-balról, elülről-hátulról, összeölelgették, meggyomrozták,
hogy keze-lába majd kimarjult.</p>
<p>– Csakhogy nem estél kutba! – sóhajtott fel boldogan kis
menyecske-testvére.</p>
<p>– Hát csuha hogy került rád? – kérdezte a sógor.</p>
<p>– Adjatok egy kupa bort, – nyögte Bódi elfulva, – és beszéljen a
barát.</p>
<p>A barát?!… Nosza körülfogták a furcsa barátot, nagyokat kacagván
rajta.</p>
<p>– Hát hogy vág a spencli, szent atya?…</p>
<p>A szentatya egy méltóságos gesztust kanyaritott a levegőben s
ballábával egy graciózus félkört rajzolván a padolatra, tiltakozott
a megtisztelő cim ellen.</p>
<p>– Bocsánat, nem vagyok én szent; attul igen távol vagyok.</p>
<p>(– Nono!…)</p>
<p>– Sőt még barát sem vagyok, – folytatta. – Ellenkezőleg.</p>
<p>(– Ellenkezőleg?…)</p>
<p>– Igenis, én éppen ellentéte vagyok a barátnak. – S szemét ég
felé emelvén, oda, a hova a Parnasszus képzelendő, kilökte jobbját
a hegy csúcsa felé: – Én szinész vagyok! <span class=
"pagenum"><a name="Page_45" id="Page_45">-45-</a></span></p>
<p>– Bravó, barát!…</p>
<p>A barát dühbe jött.</p>
<p>– Szent Gógó uccse, szinész vagyok!</p>
<p>– Sose restelje magát, – biztatták a vendégek, – mi nem áruljuk
el.</p>
<p>Bódi elkacagta magát.</p>
<p>– Igazat mond… Azért jár barátcsuhába, – világositja fel a
kételkedőket, – mert másképpen nem kap alamizsnát az inséges
kolostor számára.</p>
<p>Erre már mindenki kacagott. Az aktornak meglett az elégtétele:
elhitték neki, hogy az, a mi.</p>
<p>– Nohát! – mondta kevélyen a kacagók szemébe.</p>
<p>Aztán megkapta a maga pint borát és beszélnie kellett. Alig
győzte felelettel, annyi kérdés zudult a fejére: Hol fedezte fel
Bódit? Miért cseréltek ruhát? Nem-e lenne kedve elszavalni az
őrültet?…</p>
<p>Böngérfi – igy hivták Thalia papját, – mindenekelőtt a maga
kalandos történetét mesélte el.</p>
<p>A nyiregyházi truppnak volt a bonvivánja, de el kellett onnan
mennie, mert összeveszett a hősszerelmessel az igazgató feleségén.
Nem az igazgató kergette el, szó sincs róla, ő igen meg volt
elégedve vele, hanem a hősszerelmes volt nagyon veszedelmes ember:
őrült féltékenységében háromszor is bele akarta lökni a spádéját;
mert mindig azzal járt, az utcán is, nemcsak a szinpadon. Hát nem
birta el a szervezete ezt a bizonytalan állapotot: megszökött a
trupptól. És egy uj társulatot szervezett: egy varieté-truppot. A
varietének négy tagja volt rajta kivül. Egy borbély, a ki verseket
szavalt, illusztrációkkal, azaz olyformán, hogy ha menydörgés volt
a <span class="pagenum"><a name="Page_46" id=
"Page_46">-46-</a></span> versben, tényleg menydörgött is, ha
gyilkolás volt benne, fogott egy mordélyt és – piff-puff! –
elsütötte… A szavaláshoz szüksgées szerszámok egy asztalra voltak
kikészitve, hogy a mikor ugy kivánta a vers szelleme, legott kéznél
legyenek. A borbélyt Kupinak hivták, nagy művész volt, megfonta még
a lángostort is az Őrültben, (egy bekátrányozott égő madzagból), a
mi őrületes szenzációt keltett mindenfelé.</p>
<p>A Böngérfi második művésze Bakcsi uram volt, a bagosi
csizmadia-mester. Ez már nem is a másokét szavalta, hanem
extemporizált. Többnyire szamárháton jelent meg a világot jelentő
deszkákon és a hű állattal játszott el egy bluettet. Ő volt az
intrikus szerelmes, a szamár a naiva.</p>
<p>A harmadik társulati tag Csóri Ferke volt, egy tizenötéves
paraszt siheder. Ennek az volt a specialitása, hogy békát nyelt és
kuruttyolt tőle. De lenyelte ő a csengetyüt is és csengetett
tőle.</p>
<p>A negyedik művész végre csak kutya volt, de igen szellemes
kutya. A truppnak nem annyira a szinpadon tett szolgálatot, mint
inkább a profán életben. Ha ugyanis éhes volt a trupp, csak inteni
kellett Bikficnek, Bikfic már értette, alló, neki iramodott és
egypár perc mulva meglett a szükséges szalámi-rud. Nem volt a
hazában még egy olyan zseniális tolvaj, mint ez a Bikfic.
Böngérfinek legkiváltképpen csak ő érte fájt a szive.</p>
<p>Egy gyászos napon ugyanis roppant katasztrófa sujtott le
szegényre. Tudniillik egy fránya szolgabiró konfiskálta (a komoly
hazai művészet védelmének ürügye alatt) és széjjel toloncoltatta a
<span class="pagenum"><a name="Page_47" id=
"Page_47">-47-</a></span> truppját. S a mi a legfőbb gyalázat,
Bikficet magának tartotta meg…</p>
<p>Mit volt mit tennie, kénytelen volt előadó az igazgatóságról
lemondani és szólóban komédiázni próbálni. De hej, egy magános
embernek egy egész estét végigkomédiázni igen bajos… Egyszóval,
belebukott a vállalatába, azaz majd belehalt éhen. Egy kolduló
barát már fel is akarta rá adni az utolsó kenetet, a midőn
szerencséjére éppen eme barát láttán egy kitünő mentő ötlete
kerekedett.</p>
<p>Nagyon hasonlitott hozzá a barát, hát gondolta, miért ne lehetne
belőle is az? Addig rimánkodott a szent embernek (hogy bünbánata
jeléül okvetlenül csuhában akar a mennyországba menni), mig
megszánta végre és odaadta neki fölös ünneplő csuháját. Akkor aztán
természetes, már nem volt bolond meghalni: mikor javában agonizált,
uccu, megugrott a felette imádkozó barát gála-csuhájában. Azóta
vigan él, már disznót is kapott a kolostora számára, de csirkét,
sonkát, tojást töméntelent.</p>
<p>– Egyszóval okosan kell élni; – fejezte be önéletleirását a
művész, – most már hála Istennek urfi ruhám is vagyon. Mert hogy
nem adom vissza, az szent és bizonyos…</p>
<p>Az előadást hangos kacagás és taps-vihar követte. Telkessy
jutalmul odaadta a művésznek azt az ezüstveretü rézkupát is, a
miből ivott, még tiz márjást is lökött a kupába.</p>
<p>Böngérfi csupa készség és hála lett a <i>készpénztől</i>.</p>
<p>– Finom helyre tévedtem, – nyugtázta az <span class=
"pagenum"><a name="Page_48" id="Page_48">-48-</a></span> ajándékot,
– most már akár elszavalhatom az Őrültet is.</p>
<p>– Halljuk! Halljuk! – zugott feléje a lelkes közkivánat.</p>
<p>És a művész szavalni kezdett…</p>
<p>De előbb széttolta a butorokat, mert egy őrültnek nagy hely
kell. Aztán csakugyan kiállott a placcra. Azonban mielőtt
belefogott volna a tulajdonképpeni tárgyba, még mimikai
előgyakorlatokat végzett. Arca skáláján lejátszotta az összes
emberi érzelmeket a duhaj örömtől a vad kétségbeesésig. Aztán
visszafelé: a vad kétségbeeséstől a duhaj örömig.</p>
<p>Ezen művelet alatt ugy röpködött minden arcizma szájától a
füléig, állától a hajáig, hogy attól lehetett tartani: menten
százfelé röpül az egész ábrázatja. De nem, a végin csudálatosképpen
visszamászott rendes helyére valamennyi porca. A tulajdonképpi
szavalatba már egész normális emberi ábrázattal fogott bele. S
azontul inkább végtagjainak juttatott szerepet. Keze úgy járt, mint
a cséphadaró, lába ellenben úgy, mintha vitustáncot járna egy álló
helyében.</p>
<p>Ám hiába, telhetetlen az emberfia, a vig szüreti népet még ennyi
rugkapálás sem elégítette ki. Recsky Bandi rákiáltott a vers
közepén:</p>
<p>– Illusztráljon az ebadta! Ugy illusztráljon, mint a szabó.</p>
<p>Böngérfi készségesen engedett a felszólitásnak és azontul
illusztrálva szavalt. A „pitypalatty“ szónál pitypalattyolt; ennél
a mondatnál: „Az asszony vonzza magához a férfiakat“ – szélsebesen
odavonzódott <span class="pagenum"><a name="Page_49" id=
"Page_49">-49-</a></span> <span class="pagenum"><a name="Page_50"
id="Page_50"><br />
-50-</a></span> az éppen belépő frájhoz és annak lába elé vetette
magát.</p>
<div class="figcenter" style="width: 1150px;"><a href=
"images/i009hq.png"><img src="images/i009.png" alt="" title=
"" /></a></div>
<p>Hát ennek aztán már megvolt a hatása. A vendégsereg nem
nyugodott addig, mig meg nem ujrázta a nagy jelenetet. És másodszor
– hiába visitott a fráj, – Böngérfi vérszemet kapott a sikertől:
nem lábai elé borult a leánynak, hanem a nyakába.</p>
<p>Természetes, igy még jobban megtapsolták a passzust. Hát még a
vers végét, a mikor a művész „levegőbe röpitette a világot!“</p>
<p>Ezt ugy cselekedte meg, hogy kinézett magának egy garmada
kártyát, képzeletében megtette világnak és szerteszélylyel szórta a
szoba minden zugába.</p>
<p>Óriási hatás! Két nyurga lábánál fogva megfogták a művészt és –
fellökték a kályha tetejére. Onnan köszönte meg, kecsesen
hajlongva, a kitüntető tetszés-erupciót…</p>
<p>… Nem soká maradt Böngérfi a kályha tetején, ugyancsak lábánál
fogva hamarosan lerántották róla, hogy mesélné el most már a
ruhacsere történetét. Érezték az urak, hogy pikantéria rejlik a
dologban, hát azt a világért se hagyták volna benne. Ki vele!</p>
<p>Böngérfi igazitott kissé összecibált toalettján, letaposott
sarkantyuját helyrekalapálta egy harapófogóval, eresztett a
nadrágszijján, beöntött egy kancsó mádi tüzest, azán igy
nekikészülve, belefogott a pikáns kaland elbeszélésébe.</p>
<p>… Bódival Csőregen ismerkedett meg egy hamis menyecskénél, a
kinél éppen alamizsnát gyüjtött, <span class="pagenum"><a name=
"Page_51" id="Page_51">-51-</a></span> Bódi ellenben éjjeli
szállásért könyörgött. A menyecskének igen féltékeny ura volt, nem
bizott Bódiban, inkább őt tartotta ott éjjeli szállásra. Szegény
Bódi kénytelen volt egy kazalban hálni… A vers vége: Bódinak igen
fájt a szive a menyecske után, ő meg két nap alatt végkép
belefáradt. Ilyen viszonyok között nem ment nehezen a megegyezés:
két huszasért ruhát cserélt Bódival és ő ment a szalmakazalba
lakni. Bódi meg egy sötét estén beosont a házba. Hogy valahogy meg
ne csipje a férj, kikötötte, hogy se vacsorát, se világot ne
hozzanak a szobájába, sötétben kell imádkoznia. A házigazda nem
bánta. (Jól van, hagy koplaljon a barát.)</p>
<p>Egyszóval jól kezdődött a kaland. De elromlott a végén. Bódi
ugyanis igen mohó volt: a sötétben felrugott egy egész almáriumot,
a mitől a szomszéd szobában hortyogó gazdának fel kellett ébrednie.
Mindenekelőtt a menyecskéjét kereste. De az persze nem volt az
ágyában… Be a barát szobájába! – Bódi ki az ablakon! – A férj
utána! – Szaladt Bódi egyenesen a szalmakazalhoz. – Onnan aztán
együtt szaladtak tovább. Meg sem állottak Csorvásig. Nem volt rá
idejük, mert a dühös férj folyton puffogtatott… E miatt
természetesen ruhájukat sem lehetett visszacserélniök.</p>
<p>A balladaszerüen előadott történet nagy tetszést aratott.
Egyedül Becsky Bandi nem volt megelégedve – Bódival.</p>
<p>– Öcsém, – mondotta neki, – másszorra jegyezd meg magadnak, hogy
menyecskéhez ne nyulj, ha a férje nincs legalább százhatvanöt
lépésnyire. <span class="pagenum"><a name="Page_52" id=
"Page_52">-52-</a></span></p>
<p>– Miért <i>éppen</i> százhatvanöt lépésnyire? – kérdezte Bódi
kiváncsian.</p>
<p>– Azt nem tudom, – vallotta be Bandi, – de ugy számitotta ki
Horácius.</p>
<p>(Horácius?!) Egypár pillanatra elnémult mindenki: valamennyi fej
a Horácius számitási kulcsával bibelődött. Persze senki se fejtette
meg. Ergo abbahagyták a töprengést és folytatták, a hol elhagyták,
az italozást.</p>
<div class="figcenter" style="width: 522px;"><a href=
"images/i010hq.png"><img src="images/i010.png" alt="" title=
"" /></a></div>
<p>A tiszteletest kivéve. Azt nem hagyta a Rákóczi-pipa gondja még
inni se. Inkább Bódiba szerette volna belediktálni a maga részét
is, hogy annál <span class="pagenum"><a name="Page_53" id=
"Page_53">-53-</a></span> könnyebben boldogulhasson vele. Mert hogy
az ő puszta kedvéért innen másnap hazamenjen, arra józan észszel
gondolni se lehetett.</p>
<p>Szerencséjére vele volt a Rákóczi szelleme. Bódi hajlott a
szapora ivásra, de különben is ugy ki volt merülve a nagy
szaladástól, hogy éjféltájban egy ültő helyében elaludt.</p>
<p>Nosza vitte Bacsák az ágyba. Dehogy eresztette volna ki a körmei
közül. Ott virrasztott felette és hajnali öt órakor ezzel a csábitó
igével ébresztette föl:</p>
<p>– Bódika, igen várja mán a Csigolyáné.</p>
<p>Bódi felugrott ágyából.</p>
<p>– A Csigolyáné? Engem?!</p>
<p>– Hászen hogyne. Ő tüle jövök.</p>
<p>– Micsoda? Ő küldte?</p>
<p>– Hát hiszen persze. Most már a mióta jogász lett, majd eleped
az urfi után.</p>
<p>– Akkor, – rikkantotta el magát Bódi s majd kiugrott a bőréből,
– akkor fogasson, papom, mert én is epedek. <span class=
"pagenum"><a name="Page_54" id="Page_54">-54-</a></span></p>
<div class="chapter">
<h2>VI.<br />
A familia. A Bódi-lex. Filax és a kályhalyuk.</h2>
</div>
<p>Bódi, mi türés-tagadás, kissé szurkolt a bricska tetejében az
atyjával való találkozás kilátásaitól. De apap – volt annyi esze, –
kiverte fejéből sötét gondolatait.</p>
<p>– Ej, – vigasztalta a fiut, – ne tessen a fejének fájni, a vége
ugyis az lesz, hogy összeölelik.</p>
<p>Igaza volt a tiszteletesnek. Ugyszólván még a fejmosás is
elmaradt: Boldizsár ur egyet bődült a viszontlátás örömére és
keblére zárta egyetlen fiát. Hát még a mama!…</p>
<p>Ezen a ponton tehát nem volt baj. A veszedelem más oldalról
fenyegette Bódit…</p>
<p>Az illusztris Fenessy-familiában ugyanis ősi szokás vala, hogy
menten összeverődött ifja-vénje családi tanácscsá, ha veszedelem
fenyegette a nemzetség <i>becsületét</i>. Sok kemény diót törtek
meg ilyesformán egyesült erővel, mert nemcsak szóval és tanácscsal
győzték az öregek, kinyitották, ha kellett, a bugyellárisukat is.
Volt szivük, volt bugyellárisuk.</p>
<p>Tehát hozzá voltak szokva a családi suskusokhoz <span class=
"pagenum"><a name="Page_55" id="Page_55">-55-</a></span> a
Fenessyek, de a Bódi esete felülmult minden képzeletet: óriási
izgalomba hozta a familiát.</p>
<p>Nem csuda, mert mire a bácsik és nénik füléig jutott, oly
ijesztő mérvben megnövekedett, hogy beillett volna rémregénynek
is.</p>
<p>Csöbörre például, Fenessy Gáspárékhoz ilyen formában jutott el a
fáma szárnyán:</p>
<p>Bódi megszökött Eperjesről s egy svadronyosnéval a leleszi
erdőbe vette be magát. Onnan hazaküldte a menyecskéjét, maga meg
beállott zsiványnak a Sobri bandájába. És ott oly jól viselte
magát, hogy harmadnap már a banda társelnöke lett. Szerencsére
hamarosan beleunt a haramia-életbe: a leleszi barátokhoz szökött.
Akkor aztán odacitálta a svadronyosnét is. És a barátok mindjárt
össze is adták vele. Ám a mézes életet is megunta Bódi: megszökött
Leleszről is, otthagyva menyecskéjét a barátok nyakán…</p>
<p>Természetes, rögtön pakkoltatott Gáspár ur és befogatott a
családi batárba. Abba belefértek mind a hatan: Gáspár ur, az élete
párja, két kamasz fia, hajadonszüz lánya és a fráj.</p>
<p>Hirt vévén a szörnyü suskusról, hasonlóképpen cselekedett a
többi Fenessy is. Nemcsak Fenessy, de mindama familiák, a melyek,
akár leányágon is, szorosabb atyafiságot tartottak a Fenessyekkel.
Mert a Bódi „közönséges“ házasságától, valahol csak egy csepp
Fenessy-vér folydogált az erekben, mind inficiálva lett. Azt pedig
türni nem lehetett.</p>
<p>Mire Gáspárék megérkeztek Fenesre, már két batár és egy
urfikocsi ásitozott az uriház udvarán, <span class=
"pagenum"><a name="Page_56" id="Page_56">-56-</a></span> a mi azt
jelentette, hogy a kocsiszin már teli volt.</p>
<p>Csakugyan. Ott volt az egész familia. Tekintetes, nagyságos és
méltóságos urak. Ki bagariában, ki lakkos stibliben; a ki nem
szerette a nanking-nadrágot, az szőrposztót viselt. Óriási
különbség volt az asszonyok között is. Voltak közöttük
selyempártás, feketeruhás nagyasszonyok, a kik világéletükben sem
csináltak egyebet, mint kemény fiakat és szemérmetes hajadonokat
szültek és neveltek – és kivágott nyaku ösztövér „hoppdámák“, a kik
szörnyen megvetették termékeny rokonaikat.</p>
<p>A Fenessy-familia különben is kiadó volt minden tekintetben.
Lányaik hol grófokhoz mentek férjhez, hol esküdtekhez. A szivük
szerint. A gróf azért volt jó, mert uradalma volt, az esküdt, mert
fényes, ősi nevet viselt. Egyiket sem lehetett szégyelleni.</p>
<p>De nem szégyellték biz azok egymást sem. Zárday Muki gróf
például (pedig a legelevenebb szarkánál is szaporábban raccsolt)
ugy csókolt kezet Pünkösdy Bandi urabátyjának (hiába volt már
huszéves kamasz), hogy majd beleájult szagtalanitatlan pomádéval
ápolt haja illatába és bicskával tövig lenyesett körmeibe. Pünkösdy
Laci ellenben, a Bandi ur kamasza, egész bátran végigcsókolhatta
atyafiságos jusson a Zárday konteszkák pici száját, nem ütöttek
érte a körmire, legfeljebb sápitoztak egy kicsit:</p>
<p>– Ne olyan erősen, oh cousin!</p>
<p>Szép volt az akkor, a mikor még nem állitottak egymás közé
korlátokat a magyar nemzet történelemcsináló fiai!… <span class=
"pagenum"><a name="Page_57" id="Page_57">-57-</a></span></p>
<p>Kár, hogy olyan hamarosan megszünt ez a <i>demokrácia</i>, s egy
másfajta demokráciának adott helyet, egy olyannak, a melynek
szellemében az emberek lenézik egymást. Az ordós az ordótlant, a
fiakkerező a gyalogost. Akárha hetvenhét őse esett is volna el a
mohácsi csatán s hét uradalma ment volna rá a
szabadságharcokra.</p>
<p>No de nem kell sirni, jó igy is. Legalább is olcsóbb és
kényelmesebb. Mióta a családi büszkeséget a privátgőg váltotta föl,
nem kell az embernek hét napig járó járatlan utakon családi
tanácsba fáradni és elköltheti Fislipucli gróf az egész százezer
forint évi jövedelmét, nem szükséges azon röstelkednie, hogy kedves
huga, báró Suliguliné kankánt táncol az orfeumban és
börzeügynökökkel legyeskedik… Nincs többé familia! Eltörölte az uj
fiakker-arisztokrácia.</p>
<p>De az igazat megvallva, eltörölte volna ezelőtt ötven
esztendővel, ha tőle függött volna, Bódi is. Mert a sok néni és
bácsi miatt nem szaladhatott (szerencséjére a papnak) azon parázson
a Csigolyáné epedő karjaiba. Végig kellett kinlódnia a családi
tanácsülés összes gyötrelmeit. Szerencséjére csak extra muros.
Ugyanis nem citálták be a tárgyalásra ad audiendum verbum. A papot
megtették a védőjének, annak kellett helyette a szükséges
fölvilágositásokat megadnia.</p>
<p>És kitünő lelkes védőnek bizonyult a tiszteletes. Igy kezdte
védőbeszédjét:</p>
<p>– A ki husz éves korában sem követ el bolondságokat, az akassza
föl magát idejekorán, mert előbb-utóbb ugyis lógni fog…
<span class="pagenum"><a name="Page_58" id=
"Page_58">-58-</a></span> <span class="pagenum"><a name="Page_59"
id="Page_59"><br />
-59-</a></span></p>
<div class="figcenter" style="width: 1127px;"><a href=
"images/i011hq.png"><img src="images/i011.png" alt="" title=
"" /></a></div>
<p>Különben is megtudván, mennyire tulzott a fáma, meglehetősen
elsimult a Bódit fenyegető hangulat. Az atyafiak örömükben inkább
humorosan, mint tragikusan fogták föl az ártatlan „suskust“.</p>
<p>Mindössze Póli néni tett egy kegyetlen inditványt. Azt
javasolta, csukassék be Bódi a pincébe egy kerek félesztendőre és
mindazonideig ne ereszszenek hozzá leányt, hogy örökre leszokjék a
csókolózásról.</p>
<p>Igaz, Gáspár ur javaslata még tulzóbb volt:</p>
<p>– Be kell adni Bódit a kartauzi barátok klastromába egy álló
esztendőre. Attól talán megijed és megjön az esze.</p>
<p>De valamint Póli nénit, Gazsi bácsit se vette senki
komolyan.</p>
<p>Okosabb tanácsok kellettek.</p>
<p>Zárday grófnak, a Boldizsár ur sógorának már megszivlelték a
javaslatát.</p>
<p>– Be kell soroztatni a frátert s a mig kapitány nem lesz belőle,
nem kell haza ereszteni. Akkor hazajöhet és megválaszthatják
alispánnak.</p>
<p>Ám az agg Ubul, a család nesztora kifogásolta ezt a javaslatot
is.</p>
<p>– Nem lehet, – mondta, – mert biztosan elcsábitja az ezredese
feleségét és akkor onnan is kicsapják, a mi már komoly baj lenne,
mert az ezredesnét csakugyan el kellene vennie.</p>
<p>– Igaz, – zugta rá a tanács, – az ezredesnék mind kokettek és
szépek, elcsábitanák a Bódit, egyebet kell kigondolniok.</p>
<p>Az Ubul öcscse, Gejza, alispánviselt ember volt, az ő eszében
bizott leginkább a familia. Hát ki <span class="pagenum"><a name=
"Page_60" id="Page_60">-60-</a></span> is vágott Gejza nyolc
pontozatban egy olyan jóravaló lexet, a mihez mindenkinek hozzá
lehetett járulnia.</p>
<p>Ime:</p>
<p>1. Pestre kell küldeni Bódit, mert a jogot mégis csak muszáj
elvégeznie s Pesten még sincsenek olyan ádáz lumpok, mint
Eperjesen.</p>
<p>2. Egy kardos menyecskére kell rábizni Bódit, olyanra, a ki
féltékeny reá és kikaparja a szemét, ha lumpolni merészel.</p>
<p>3. Filaxot vissza kell keriteni, ha a pokolbul is, mert ő az
egyedüli ember Magyarországon, a ki Bódinak be tudja adni a
tudományt.</p>
<p>4. Meg kell esketni a fiut, hogy tiz órakor lefekszik. A
fölkelés nincs terminushoz kötve, ha tetszik neki, fölkelhet akár
öt órakor is.</p>
<p>5. A Komlóba és a Beleznayba járni tilos, mert ott ledér
erkölcsök divatoznak: a poéták pincérnőkkel ölelkeznek és
<i>csunya</i> verseket deklamálnak.</p>
<p>6. A Nemzeti Szinházba eljárhat Bódi, de csak olyan darabba, a
melyben a szinésznők egészen föl vannak öltözködve.</p>
<p>7. Vizitázni csak az atyafiságos házakban szabad, kivéve
Remekházy Jenőéket, mert azok Bach-huszárok, tehát honárulók.</p>
<p>8. Ne kapjon Bódi készpénzben csak hat huszas havi gázsit, de
kontót csinálhat, a mennyit akar, mert egy Fenessynek reprezentálni
muszáj.</p>
<p>A pontozatokat a tanács szine előtt fölolvastatták a becitált
Bódinak.</p>
<p>Bódi vakon elfogadta valamennyit, neki tökéletesen mindegy volt,
akármilyenek a pontozatok. A <span class="pagenum"><a name=
"Page_61" id="Page_61">-61-</a></span> lényeg az volt, hogy családi
tanácshatározattal el nem lehetett törölni a föld szinéről se
Komlót, se Beleznayt.</p>
<p>A Bódi-lex mindenkinek nagyobb fejtörést okozott, mint Bódinak.
A végrehajtása körül ugyanis óriási nehézségek merültek föl. Mert
hol vegyenek: 1. Egy olyan kardos asszonyt, a ki féltékeny Bódira?
2. Honnan a pokolból keritsék elő Filaxot?… Azt ugyanis biztosra
vette Boldizsár ur, hogy ijedtében megszökött Eperjesről, sőt az
sem lehetetlen, hogy valamelyik fára fölakasztotta magát. Eperjes
környékén igen sok a fa…</p>
<p>Az első nehézséget szerencsére hamarosan leküzdték. A pap sugott
valamit a Boldizsár ur fülébe, mire az ki se vette szájából a
csibukot, ment egyenesen Csigolyánéhoz. Tiz percig tárgyalt vele,
aztán megegyeztek. Csigolyáné elvállalta a Bódit.</p>
<p>Ez hát rendbejött. De nyélbeütötték a Filax dolgát is hamarosan.
Egyszerüen ráparancsoltak a papra, hogy szaladjon azonmód utána és
kajtassa föl. És ne merjen addig prédikálni se, mig helybe nem
hozza.</p>
<p>Bacsák György protestált ugyan eleinte, de inkább csak
fináncpolitikából. És mint mindig, bevált a politikája: Boldizsár
ur kitüzte a jutalmat Filax fejére is. Egy rostára és egy vizhordó
szamárra becsülte őkigyelme fejét.</p>
<p>Hát ezért szivesen a nyakába vette a pap Magyarországot
másodszor is.</p>
<p>Mint csinálta, annak Isten a megmondhatója <span class=
"pagenum"><a name="Page_62" id="Page_62">-62-</a></span> csak, de
tény, hogy nyolc nap lefolyása alatt meghozta Filaxot, igaz,
megkötözve (mert félelmében minduntalan meg akart szökni), de
denikve megkerült Filax. Pedig hogy el volt bujva! Bacsák György, a
nagy detektiv-pap, a roszkosi kastély egyik kályhalyukából huzta
ki. <span class="pagenum"><a name="Page_63" id=
"Page_63">-63-</a></span></p>
<div class="chapter">
<h2>VII.<br />
Utazás Pestre. Bódi fölvétele. A sógor.</h2>
</div>
<p>Egy héttel eme nevezetes események után Boldizsár ur
fölpakkoltatta Bódit, az amnesztiát kapott Filaxot és Csigolyánét,
„az uti gazdasszonyt“ s ment be velük Pestre. Ő maga külön kocsin
utazott Csigolyáné miatt.</p>
<p>Az utazás vigan ment végbe, Bódi és Csigolyáné a hátulsó ülésen
ültek; Filaxnak a nyála folyt.</p>
<p>Pesten nagy nehézségek tornyosultak Boldizsár ur elé.
Bonyodalmas sor a kvártélykeresés is, de még bonyodalmasabb a
professzorokkal való értekezés sora.</p>
<p>A kvártélynak olyannak kellett lennie, hogy Bódi zavartalanul
üzhesse benne tanulmányait; a professzorokkal pedig szőrmentén
kellett bánni, hogy fölvegyék Bódit az almamaterba. Lejárván
ugyanis a beiratkozás törvényes ideje, kivételes favorért kellett
volna Boldizsár urnak könyörögnie. Az pedig fene félszeg egy dolog.
Hogy holmi professzorral szemben megalázza magát egy fenesi
Fenessy!</p>
<p>Nohát azt nem is cselekedte meg Boldizsár ur, más módot eszelt
ki. Magához hivatta Stiller Mártont, <span class="pagenum"><a name=
"Page_64" id="Page_64">-64-</a></span> a rektort, a
<i>traktérba</i>, hogy egy ezerforintos alapitványt akar
kanyaritani a szegénysorsu diákok számára.</p>
<p>Stiller ur természetesen megérkezett husz perc alatt, nem is
egyedül: egy irnokkal és egy nótáriussal. És negyven perc alatt
nyélbe lett ütve az alapitvány-levél.</p>
<p>Ilyenformán Stiller volt az, a ki hajlongott és Boldizsár ur, a
ki diktált: a Fenessy-dignitáson nem esett semmiféle laesio.</p>
<div class="figcenter" style="width: 640px;"><a href=
"images/i012hq.png"><img src="images/i012.png" alt="" title=
"" /></a></div>
<p>Mire a Bódi dolgára került a sor, már olyan lágy volt Stiller,
hogy rá lehetett volna kenni kenyérre vaj helyett.</p>
<p>Boldizsár ur rá is kente minden teketória nélkül.</p>
<p>– No professzorkám, – mondta, – én megtettem a magamét, most már
magán a sor. <span class="pagenum"><a name="Page_65" id=
"Page_65">-65-</a></span></p>
<p>– Kérem, domine spectabile ac illustrissime, – hajlongott a
rektor, – quoad rektori potestasom ac integritásom engedi: állok
szolgálatára.</p>
<p>– Ne cifrázza, lelkem, hanem irjon egy dokumentumot, hogy
fölvette a fiamat a jogászok közé.</p>
<div class="figcenter" style="width: 656px;"><a href=
"images/i013hq.png"><img src="images/i013.png" alt="" title=
"" /></a></div>
<p>Stillert szigoru szabályok láncolták a földhöz és egyetemhez,
hát nem csuda, hogy megijedt a vakmerő kéréstől. Hogy igy, hogy
ugy, ő azt nem teheti, mert kitekeri a nyakát az illetékes forum: a
helytartótanács.</p>
<p>– Akkor – jelentette ki Boldizsár ur keményen, <span class=
"pagenum"><a name="Page_66" id="Page_66">-66-</a></span> –
visszaszivom az alapitványt, széttépem az okmányt.</p>
<p>Ez imponált. Stiller megijedt és megirta a fölvételi
bizonyitványt sajátkezüleg. Erre Boldizsár ur kiszurta neki az ezer
forintját és két üveg aszut nyomott a markába, hogy azt is adja oda
a szegény diákoknak. S ezzel végérvényesen megpecsételtetett a Bódi
fölvétele.</p>
<p>Mehetett Boldizsár ur kvártélyt keresni.</p>
<p>E célból mindenekelőtt elküldte Filaxot egyenesen a
főpolgármesterhez, azzal a kérelemmel, hogy bocsássanak a
rendelkezésére valami hajduforma embert, a ki kalauzolná őt, hogy
el ne tévedjen a sok girbe-gurba utca sorain.</p>
<p>Filax meghozta a városi baktert és Boldizsár ur azonmód utnak
indult vele. Megnéztek vagy husz kvártélyt, de a gondos apa
tetszését egy sem nyerte meg. Egyik a földszinten volt (ki lehetett
ugrani az ablakon); a másikkal szemközt hamis menyecske kandikált
ki az ablakon (nem hagyta volna tanulni a Bódit); a harmadiknak meg
éppen a kiadója volt huncut menyecske; a negyedik nem volt elég
rangos; az ötödik messzire esett az egyetemtől és így tovább.</p>
<p>Késő estére végre mégis megtalálta Boldizsár ur az igazit
is.</p>
<p>Az Egyetem-utca sarkán terpeszkedett egy nagy emeletes sárga
ház: a Varhanek Ferenc tulajdona.</p>
<p>Varhanek Ferenc hangszergyáros volt, a felesége hegedümüvésznő,
de igen csunya. Olyan mint egy házi szifon-üveg: három gömb, a
melyek közül a legalsó hat akkora volt, mint a legfelső. Hát ilyen
<span class="pagenum"><a name="Page_67" id=
"Page_67">-67-</a></span> szifonnal enyelegni már a térfogati
viszonyok miatt sem lehetett.</p>
<p>De nem ez volt a ház legnagyobb előnye. Hanem az, hogy tiz
órakor belakatolta a hegedüművésznő a ház kapuját és reggeli öt
óráig az angyaloknak se nyitotta volna ki. Ez a házi törvény
döntött. Boldizsár úr kibérelte az elsőemeleti saroklakást: három
szobát és konyhát, hogy Csigolyánénak és Filaxnak is jusson külön
szoba. Aztán kifiizette a kifizetendőket, Filaxnál kétszáz forintot
hagyott (a Bódi nélkülözhetetlen kiadásainak fedezésére),
Csigolyánénál százat a konyhára. Azzal megtartotta az utolsó
prédikációt. Filaxot leszidta a sárga földig, hogy jól vigyázzon a
fiára. Csigolyánénak megparancsolta, hogy spóroljon a
<i>hussal</i>, Bódinak megigérte, hogy fölakasztja, ha ismét
kicsapatja magát. Végül fölpakkolt Boldizsár úr, alig várta, hogy a
lába a hintóban legyen…</p>
<p>… Bódinak, eltünvén atyja batárja a sarkon, ez volt Filaxhoz az
első szava:</p>
<p>– Ide azzal a kétszáz forinttal, Filax, mert szomjas vagyok! –
Filax megrémült.</p>
<p>– Az Istenért, Bódika, ne kivánja a halálomat! Azt a pénzt a
nélkülözhetetlen kiadásokra kaptam, abból szivarra csak hat máriás
dukál.</p>
<p>– Hászen, – magyarázta Bódi, – nem is szivarra kell nekem a
pénz, hanem a legnélkülözhetetlenebbre: cigányra és borra.
Esküszöm, hogy semmit a világon nem nélkülözök annyira.</p>
<p>– Ha megtudja Csigolyáné, megirja a papának és… <span class=
"pagenum"><a name="Page_68" id="Page_68">-68-</a></span></p>
<p>– Azt bízza rám, – szakitotta félbe Bódi, – kipumpolom én az ő
száz forintját is, hogy ne kompromittálhassa magát.</p>
<p>– Jaj, miből élünk akkor!?</p>
<p>– Kontóból, szerencsétlen! Hát miből élne egy Fenessy?</p>
<p>– Nem, inkább felkötöm magamat…</p>
<p>De biz ő nem kötötte föl magát, ellenkezőleg, addig-addig
dolgozta Bódi, mig megpuhult végre s ha nem is az egész kétszáz
forintot, de százat kiizzadt neki.</p>
<p>Bódi ezzel a száz forinttal ment egyenesen a
<i>sógorhoz</i>…</p>
<p>Hogy ki volt a sógor? – Egy fogalom. Az ősjogász fogalma. De
inkarnálva volt. Ismerte egész Pest. Csibay Lacinak hítták. Bódi
Fenesen ismerkedett meg vele, távoli atyjafia volt.</p>
<p>Még csak dél vala, midőn Bódi berontott a sógorhoz, tehát ágyban
találta természetesen.</p>
<p>– Szervusz, sógor!</p>
<p>– Te vagy az, sógor?</p>
<p>– Én, sógor. Tegnap jöttem fel Pestre jogásznak.</p>
<p>– Tyhü, akkor még megvan a tandijpénzed!…</p>
<p>– Az nincs meg, de van egyéb pénzem.</p>
<p>– Vivát, sógor!… Szőke-e, vagy barna?</p>
<p>– Barnám, az van, de murizni szeretnék.</p>
<p>– Akkor éljen a Komló és gróf Beleznay!</p>
<p>… És csaptak estére olyan murit, hogy reggelre nem maradt ép
tükör se a Komlóban, se a Beleznayban. De még pincérnő se.
<span class="pagenum"><a name="Page_69" id=
"Page_69">-69-</a></span></p>
<p>Bódi ugy kitüntette magát ez alkalommal, hogy jogászpajtásai a
<i>sógor</i> inditványára azonmód megtették <i>böhöncnek</i>, a mi
egy elsőéves jogászra nézve nagy megtiszteltetés, mert mint olyant
csak a <i>gólya</i> cim illette meg.</p>
<p>No de meg is hálálta Bódi cimborái jóindulatát. A muri végén
(miután egyik sem tudott a lábán állani) hazaexpediálta
valamennyit. Kivéve Szinay Jancsit, a ki olyan gömbölyü volt, hogy
végérvényesen belekapaszkodni nem lehetett. Ám még Jancsit sem
hagyta Bódi egészen cserben: föltolta valahogy egy billiárdasztalra
és betakarta szépen a <span class="pagenum"><a name="Page_70" id=
"Page_70">-70-</a></span> kasszirfrajla alsószoknyájával. Csak
aztán ment haza…</p>
<div class="figcenter" style="width: 590px;"><a href=
"images/i014hq.png"><img src="images/i014.png" alt="" title=
"" /></a></div>
<p>Filax, mint egy őrült, hajadonfőt járkálva várta a
Varhanek-udvaron. Csigolyáné korhelylevest főzött neki, a minek a
jutalma el nem maradt. Csak aztán, rebus bene gestis, feküdt le a
derék fiu.</p>
<p>Filax Argusként őrködött álma fölött. Elnem mozdult mellőle,
hanem kapta a római jogot és kimagolta belőle a servitusokat.
<span class="pagenum"><a name="Page_71" id=
"Page_71">-71-</a></span></p>
<div class="chapter">
<h2>VIII.<br />
Filax degradáltatik. A mauzi és a cica. A kutyusok és a
pávián.</h2>
</div>
<p>Hogy a Bódi jogászkodása idejében Filax volt Pesten a
legszomorubb ember: az természetes. Hiába tette föl magában az
árva, hogy a vis majorral szemben beszünteti lelkiismeretét:
kötelességérzése erősebb volt bölcseségénél: a Bódi megtéritésére
irányuló szélmalomharcot egy pillanatra sem adta föl. Természetesen
mi foganatja se lett buzgó igyekezetének: Bódi rá se hederitett
szivhezszóló <i>kebelhangjaira</i>. Sőt még neki állott
följebb.</p>
<p>– Filax ur, drága preceptorom, – viszonozta Albert intéseit, –
fogadja meg a tanácsomat és hagyjon föl az erénynyel, mert az lesz
a vége, hogy bele fog bolondulni.</p>
<p>– Hát a kötelesség, a becsület! – kiáltott föl a szerencsétlen
ember magánkivül.</p>
<p>– Bolond maga, Filax! – eszelte Bódi. – Hát magán mulik, hogy a
kötelességét nem teljesitheti? Nem rajtam?… Nohát!… Olyan maga,
amice, – folytatta a bölcsek oktató, fölényes hangján, – mint ama
bizonyos őrült szélmalom, a melyik <span class="pagenum"><a name=
"Page_72" id="Page_72">-72-</a></span> nem törődik vele, hogy
üresen jár a garatja, váltig kalimpál s buza helyett a kövét őrli
meg.</p>
<p>A találó hasonlat, minden szivbeli keserüsége ellenére is
bámulatra ragadta a jámbor filozoptert.</p>
<p>– Micsoda ész maga, Bódika! – kiáltott föl lelkesen. – Istenem,
Istenem, mekkora ember lenne magából, ha kultiválná kitünő
talentumát!</p>
<p>– Bizza rám, – nyugtatta meg Bódi, – nem marad az parlagon.
Három napja csak, hogy egy nótára tanitottam Patikárus Miskát és ma
már minden utcagyerek fütyüli.</p>
<p>– Hiszen ha attól az ember alispán lenne! – sóhajtott föl Filax
busan. – Ha a nóta tenné! De, hajh, nem a nóta teszi.</p>
<p>– Nem ért maga ahhoz, drága barátom, – tiltakozott Bódi
fölénynyel, – többet ér a megyei uraknak egy parázs kis nóta, mint
akár egy véka tudomány…</p>
<p>… Egyszóval minden disputából Bódi került ki győztesen. Filax,
mit volt mit tennie, szügyébe vágta bús fejét s magolt, mint egy
bivalyos, jeles tanitványa helyett is. És ha katalogust olvastak a
professzorok, harsány jelen-t süvitett az ifj. Fenessy Boldizsár
neve után, magának pedig (hogy valahogy ki ne süljön a turpissága),
hősies önmegtagadással abszenciát adatott.</p>
<p>Ez a jámbor csalás magyarázza meg azt a levelet, a mivel dr.
Stiller Márton Boldizsár urnak a Filax és fia szorgalma felőli
tudakozódására válaszolt.</p>
<div class="blockquot">
<p>„… Domine spectabile ac illustrissime! Kedves fia ura
mindezideig eminenter szorgalmas hallgatónak <span class=
"pagenum"><a name="Page_73" id="Page_73">-73-</a></span>
mutatkozék: egy absentiát se kapott, azonban Filax, a praeceptor
állandóan vágál, ha nem colloquál, vizsgára nem bocsájtattatik.</p>
<p class="right">Dr. <i>Stiller</i>, rect. magn.“</p>
</div>
<p>No lőn eme levél fölött Fenesen akkora emóció, a mekkorát
negyvennyolc óta nem élvezett Fenessy-fi.</p>
<p>Az öreg ur azonmód iróasztalhoz ült, a kiszáradt gubacstintát
föleresztette ecettel és megfaragta a ludtollat. Aztán irt volna,
de még se irt. E célból inkább elhivatta a papot és a következő
episztólákat diktálta a tollába:</p>
<div class="blockquot">
<p>„Édes fiam, Bódi!</p>
<p>Atyai büszkeséggel vegyes aggodalommal tekintek reád. Azt irja
Stiller, hogy szorgalmas vagy. Csak nagyon meg ne erőltesd az
eszedet, nem származik abból semmi jó.</p>
<p>Mi lelt, édes fiam, hogy igy megváltoztál?! Hiszen, nem mondom,
szeretem, hogy tanulsz, de tudós azért valahogy ne kivánkozz lenni,
mert abba bele nem egyezem, vicispánnak kell lenned!</p>
<p>Küldök háromszáz bankót mulatozásra, addig ne tanulj nekem, a
mig ezt a csekélységet el nem vered.</p>
<p class="right">Szerető atyád, <i>Boldizsár</i>.“</p>
</div>
<p>A másik levél Filaxnak szólott:</p>
<div class="blockquot">
<p class="i2">„Filax!</p>
<p>Maga betyár! Hát igy vagyunk?! Mialatt az én szegény fiam öli
magát a dohos univerzitáson, maga jányok után csavarog?
Semmirekellő! <span class="pagenum"><a name="Page_74" id=
"Page_74">-74-</a></span></p>
<p>Ezennel lecsapom a praeceptorságról; mától fogva nem lesz egyéb
dolga, mint a fiam egészségére vigyázni. Ebadta!</p>
<p class="right"><i>Fenessy Boldissár</i>, s. k.“</p>
</div>
<p>Filax vévén a dorgatoriumot, elájult, Bódi ellenben vévén a 300
bankó forintot, szörnyü nagy kedvében fölugrott az asztal tetejére
és elhatározta, hogy lehányja azt a csekély hámot is, a mi még a
nyakán lógott: nem csupa Csigolyáné a világ. Fiakkerbe vágta magát
és alló, a Semmelweis virágüzletébe!</p>
<p>A virágüzletben mindenekelőtt megcsókolta a virágkisasszonyt és
egy harmincforintos bukétát rendelt nála, aztán bejött a
virágasszony, azt is megcsókolta és egy huszforintos bukétát
rendelt nála. Miglen a bukétákat csinálták, elhajtatott a sógorhoz,
értésére adandó, hogy a donna Beritola tiszteletére ünnepséget ád…
Az ünnepség a Nádorban lesz s Patikárus Miska fogja huzni. Arra
kérte a sógort: vegye át a rendezést, mert neki estig még irtó sok
dolga lesz.</p>
<p>Aztán megcsókolta a sógort is és elment a virágokért. Onnan
egyenesen föl a Várba, a hol donna Beritola, a Nemzeti Szinház
prima ballerinája, az ő titkos vágya, ambiciója lakott.</p>
<p>A ballerina cófája is meg lett csókolva természetesen, tiz
percre rá maga a nagy ballerina is.</p>
<p>Egy félóra mulva már ismét Pesten termett Bódi. Kuglerhez
hajtatott, mert ott kellett elhelyeznie a másik bukétáját: az
Irmuska cukroskisasszony lábaihoz. Egyszóval nagyon szaporán
dolgozott a Bódi: nem lopta a napot. <span class="pagenum"><a name=
"Page_75" id="Page_75">-75-</a></span></p>
<p>… A Beritola-estély különben fényesen sikerült. A donna igy
bucsuzott Bóditól:</p>
<p>– A viszontlátásra, mauzi!</p>
<p>Bódi ellenben a donnától igy:</p>
<div class="figcenter" style="width: 539px;"><a href=
"images/i015hq.png"><img src="images/i015.png" alt="" title=
"" /></a></div>
<p>– Pá, cicus!</p>
<p>Azóta jóbarátok lettek. A mi, hej, kinos bonyodalmaknak lőn a
szülője. Először, mert Csigolyáné nem volt az az aszony, a ki
hagyja magát; másodszor, mert Beritola harmincforintos
selyemharisnyát <span class="pagenum"><a name="Page_76" id=
"Page_76">-76-</a></span> viselt; harmodszor, mert időközben Filax
is belegabalyodott a trióba, még pedig – a szivénél fogva. A
szerencsétlen filiszter ugyanis őrültül beleszeretett a Csigolyáné
bájaiba.</p>
<p>El lehet képzelni képzelőtehetség nélkül is, hogy ebből a
kavarodásból mekkora ramasszuri lett. A bonyodalom csudálatosképpen
még ott bogozódott ki legkönnyebben, a hol legvastagabbnak
látszottak a csomók: a Beritola selyemharisnyái körül.</p>
<p>Bódi nevezetesen, hogy eme ujonnan fölmerült költséges
háztartási cikkre fedezetet teremtsen, oly zseniális
fináncmüveletekbe bocsátkozott, hogy megirigyelhette volna
Rothschild maga is.</p>
<p>Egyebek között ezerkétszáz tucat koppantót vásárolt hitelbe. De
nem adott ám tul az árun, hanem boltot árendált a koppantóknak és
elárusitónak felehaszonra Micikét, a Fillinger ünnepelt
kasszirkisasszonyát szerződtette bele.</p>
<p>És kitünően ment a koppantóüzlet. Micike igen értett a
koppantáshoz: egy ötven krajcáros szerszámért kikoppintott egy-egy
vén kecske degez bugvellárisából két forintot is.</p>
<p>… Igaz, hogy Bódinak nem minden üzlete vált be ilyen fényesen.
Sokszor kellett pénzért hazairnia. De az ő zsenialitására vallott
az is, hogy mindig megkapta a kért összeget. Pumpolási jogcimei
ugyanis olyan ötletesek voltak, hogy a legszigorubb apát is lépre
csalták volna.</p>
<p>Egyizben például azt irta haza, hogy megrepedt a füle dobja a
Varhanek ur réztrombitáitól. Mert hogy Varhanek éppen a szobája
alatt gyártja a trombitáit és minduntalan beléjük reccsent…
<span class="pagenum"><a name="Page_77" id=
"Page_77">-77-</a></span> Hát most már össze kell varratnia a füle
dobját, különben éltefogytáig hóttsiket marad… Már beszélt is
Balassa doktorral, a ki is megigérte neki, hogy leszállitott áron,
azaz négyszáz bankóért összevarrja a fülét.</p>
<div class="figcenter" style="width: 519px;"><a href=
"images/i016hq.png"><img src="images/i016.png" alt="" title=
"" /></a></div>
<p>Boldizsár ur eleinte táplált ugyan némi gyanut s ezen irányban
meg is interpellálta a papot:</p>
<p>– Hát – kérdezte tőle, – csakugyan előfordul, hogy valakinek
megrepedjen a füle? <span class="pagenum"><a name="Page_78" id=
"Page_78">-78-</a></span></p>
<p>De a papdiplomata, Bódi ifjusági csinytevéseinek humoros
pártolója, mindjárt tudta, honnan fuj a szél: eloszlatta a nagyur
gyanuját:</p>
<p>– Hogy a ménkübe ne lehetne! – mondta. – Attól függ, mekkora az
adta trombitája. Hászen trombitától repedeztek meg Jerikó falai
is.</p>
<p>– És lehet azt összevarrni? – aggódott most már Boldizsár
ur.</p>
<p>A pap ciccentett a fogai közt:</p>
<p>– Hásze csak azt lehet bevarrni, a mi megrepedt, azt nem, a mi
nem repedt meg.</p>
<p>Egyszóval a vers vége megint az lett, hogy Boldizsár ur elküldte
a kért összeget, leteremtettézvén az ártatlan Filaxot, a miért nem
jól vigyázott a fia fülére.</p>
<p>… A financiákat tehát csak eligazitotta Bódi valahogy. Az, a
minek elintézése még neki sem sikerült: az asszonyok dolga
volt.</p>
<p>Csigolyáné ugyanis megorrontván a Bódi elhidegülésétől, hogy
idegen rózsás kertben mászkál a fiu: kapta magát, egy szép napon
kofának öltözködött és utána osont.</p>
<p>A nyom természetesen rávezette Beritolára és a Bódi
csapodárságára.</p>
<p>Más asszony, az ő helyén, alighanem a Bódi képét karmolászta
volna meg, de Csigolyáné praktikusabb vala. Ugy okoskodott, hogy
abból neki semmi haszna, ha elcsufitja Bódit, (magának csufitja
el), az igazi haszon az lenne, ha Beritolát csufitaná el a Bódi
terhére.</p>
<p>Hát e szerint cselekedett. Fellökte az utját elálló cófát és
berontott a ballerina puha selymes fészkébe, <span class=
"pagenum"><a name="Page_79" id="Page_79">-79-</a></span> hogy
szélylyelrebbentse a jómadarakat. Azaz állatkákat. Mert Bódi a
Mauzi volt, Beritola meg a Cica.</p>
<p>Ezt mindjárt az első percben megtudta Csigolyáné. A cica éppen
akkor fogta volt meg az egeret – és játszott vele.</p>
<p>– Ach mauzi! – mondta a cica.</p>
<p>– Cica, cicuska! – mondta az egér.</p>
<p>Igy játszottak.</p>
<p>Csigolyáné természetesen azonmód véget vetett a kedves
mulatságnak, dühösen nekiment Beritolának, hogy magyar módra jól
megtépje a haját. De sajnos, nem sikerült a terve: olyan fürge volt
a ballerina, mint egy evetke, mielőtt mérges vetélytársa
hozzáérhetett volna, felpattant a bal lábujja hegyére és jobb
lábával olyan őrületes piruett-forgatagot vágott ki a megrémült
falusi menyecske orra irányában, hogy menten a szőnyegre szédült
kurta kofaruhájában.</p>
<p>A szegény kifigurázott Csigolyáné, belátván, hogy keze
gyorsasága nem versenyezhet a ballerina lábáéval, megalázva, sanda
bosszu után lihegve, hagyta el a pacsulis küzdőteret. S még haza se
ért, egy pokoli tervet eszelt ki a megbosszulására.</p>
<p>Nem szólt Bódinak semmit. Bezárkózott szobájába, s másnap, midőn
a fiu békitési szándékkal bemerészkedett hozzá, még csak rossz
képet se vágott. Rekompenzációképpen mindössze azt kérte Bóditól,
hogy vigye el őt a Nemzeti Szinházba.</p>
<p>A váratlan kivánságra kissé zavarba jött ugyan az urfi, (mit
szól majd hozzá a ballerinája, a kinek ötször kellett megesküdnie,
hogy semmi köze <span class="pagenum"><a name="Page_80" id=
"Page_80">-80-</a></span> az <i>őrült kofához?</i>), de utóvégre is
be kellett látnia, hogy a történtek után lovagias kötelessége az
asszony eme aránylag csekély kivánságát teljesiteni: lózsit bérelt
neki és estére berukkolt vele a Nemzeti Szinházba.</p>
<p>Csigolyáné módisan kiöltözködött. A frizérossal jobbról-balról
hat vuklit kanyarittatott hollóhajából és akkora krinolinnal vette
magát körül, hogy majd elrepült.</p>
<p>Bódinak igen tetszett a parádé, csak az volt előtte kissé
gyanus, hogy nem lebegett a krinolin, mint szokott, hanem mintha
valami suly huzta volna lefele. Nem is állotta meg szó nékül.</p>
<p>– Ennek a krinolinnak valami hibája van, kutyuska… (Tudnivaló,
hogy Csigolyáné és Bódi kölcsönösen kutyuskák voltak egymás
között.)</p>
<p>– Nincs annak semmi baja, kutyuska, – jegyezte meg a parázs
menyecske, – csak lekötöttem egy kicsit, hogy föl ne fujja a
szél.</p>
<p>Bódi megnyugodott a magyarázatban és gyanutlanul foglalt helyet
a lózsiban.</p>
<p>A Tündér Ilona cimü ballettet adták és Beritola volt benne az
Ilona.</p>
<p>A Bódi helyzete kissé kényelmetlen volt, mert Csigolyáné, bár
édesen mosolygott, de Tündér Ilona annál zordonabb pillantásokat
vetett rá a szinpadról.</p>
<p>Hát még a mi ezután következett! Az következett, hogy a piéce de
resistance, a nagy szólótánc ellejtése után (a mi a háborgó olasz
asszonynak lelki állapotából kifolyólag csakugyan gyengén
sikerült), <span class="pagenum"><a name="Page_81" id=
"Page_81">-81-</a></span> a közönség hatalmas hahotája között egy
óriási hagymakoszoru repült a ballerina lábai elé…</p>
<p>… Hát hagymakoszoru volt, a mi a Csigolyáné krinolinját lefelé
huzta.</p>
<div class="figcenter" style="width: 558px;"><a href=
"images/i017hq.png"><img src="images/i017.png" alt="" title=
"" /></a></div>
<p>Szegény Beritola természetesen menten elájult, Csigolyáné
ellenben kacagott, kacagott…</p>
<p>… Ezzel azonban még korántsem lett megoldva <span class=
"pagenum"><a name="Page_82" id="Page_82">-82-</a></span> a gordiusi
csomó. Csigolyánénak sikerült ugyan a hagymakoszoru segitségével
Bódinak Beritola iránt táplált illuzióját megrontania, (hiába,
ilyen gyarló a férfiember!), de hátra volt még a feketeleves: a
ballerina.</p>
<p>Filax, Bódi távollétében éppen egy kis szerelemért könyörgött
Csigolyánéhoz, midőn a cica szenvedélytől lihegve berugtatott a
Bódi lakására…</p>
<p>– Pávián! – utasitotta vissza Csigolyáné a Filax szerelmi
ömlengéseit.</p>
<p>– Maladetto! Corpo di Bacco! – süvitette a cica a kutyus fejéhez
és nekiment, hogy képébe sülyessze hegyes karmait.</p>
<p>Szerencsére éppen akkor lépett be Bódi, a mauzi, és közbevetette
magát…</p>
<p>Ilyenformán együtt voltak az állatkák, mind a négyen: a mauzi, a
cica, a kutyus és a pávián.</p>
<p>A cica karmolt, a kutyus csaholt, a pávián szörnyülködve tépte a
haját és a mauzi igen szükölt. Volt is miért, mert ő kapott
mindent. Egy karmolást az orrára, egy másikat a homlokára, a kutyus
a haját tépte meg, a pávián, a ki hüségesen ki akarta ragadni a
veszedelemből, a karját marjitotta ki. Szerencséjére, hogy behunyta
a szemét: a szemét nem tudta kikaparni senki se…</p>
<p>Hát igy végződött Bódi regénye: a Csigolyáné győzedelmével.</p>
<p>Azontul Bódi (jól spekulált a familia) nem mert más hölgyekkel
cicázni, Filax nagy keserüségére, (a ki éppen a Bódi csapodársága
révén remélt egy kis jóhoz hozzájutni). <span class=
"pagenum"><a name="Page_83" id="Page_83">-83-</a></span></p>
<div class="chapter">
<h2>IX.<br />
Bódi kedvtelései. A pincsi mennybemenetele. Jiritsek, a ravasz
műevő.</h2>
</div>
<p>Ettől fogva Bódi kizárólag férfimulatságokra szentelte minden
talentumát. Cigányversenyeket rendezett a Komlóban és
fiakkerversenyeket a Rákos mezején. Még pedig olyformán, hogy a
bandák közül nem az lett a nyertes, a ki a legszebben huzta, hanem
az, a ki a legkeservesebb gyászindulót a leggyorsabb tempóban
végezte ki; a fiakkeresek között pedig az, a ki vágtában
legutóljára ért a célhoz.</p>
<p>Egyáltalában arra igen ügyelt Bódi, hogy mindent másformán
csináljon, mint a többi hétköznapi ember. Ezt a problémát ugy
oldotta meg rövidesen, hogy mindent visszájára csinált.</p>
<p>A Kuglerhez omnibuszon járt, de ő hajtott a bakon, s a kocsis
volt a publikum. Páros napokon magyar spenclit viselt, de félrőfös
pincset ültetett a fejére, a páratlanokon ellenben
<i>höherpéterbe</i> vágta magát és pörge kanászkalapot viselt.</p>
<p>Valami csudálatosan perverz föltünési vágy irányitotta minden
cselekedetét. Nem bánta, ha különcködéseit <span class=
"pagenum"><a name="Page_84" id="Page_84">-84-</a></span> ki is
nevetik az okos emberek, csak az utca bámulja meg.</p>
<p>Nohát az utca meg is bámulta. A suszterinasok ugy ismerték, mint
a tenyerüket s hangos hujjahóval vették körül, midőn a Váci-utcán
karéjba hajlitott karral végigevezett, sarkig leemelt pincsével
mély komplimentumokat csapván a szembejövő puccos dámáknak s
fellökvén minden élőt, a ki nadrágot mert viselni s ki nem tért
neki.</p>
<div class="figcenter" style="width: 535px;"><a href=
"images/i018hq.png"><img src="images/i018.png" alt="" title=
"" /></a></div>
<p>Eme cifra mókái révén hovatovább oly népszerüségre <span class=
"pagenum"><a name="Page_85" id="Page_85">-85-</a></span> tett szert
Bódi, hogy a merre csak járt, megállott az utca közönsége s boldog
volt, a ki kalaplevéve szemébe mosolyoghatott.</p>
<p>Bódi büszkén honorálta a megtiszteltetést.</p>
<p>– Szervusz! Csau! Puszi! – köszöngetett jobbra-balra, de ha
jókedve és pénze volt, nem érte be szóval: pénzt szórt a
suszterinasoknak, a leányoknak puszit, a kedélyes bácsiknak meg
szivart nyomott az orruk alá.</p>
<p>Budaiak, a kik évek óta nem jártak Pesten, átrándultak
vasárnaponként, hogy szemtül-szembe láthassák a hires tréfás
gavallért és hű testőreit: a sógort s a többi vállalkozó szellemü
ősjogászt.</p>
<p>És Bódi erkölcsi kötelességének tekintette gondoskodni az ő hű
bámulói mulattatásáról. Ha egyebet nem tudott kieszelni,
összegyüjtötte a köréje csődült suszterinasokat és a promenádézók
nagy gaudiumára cigánykereket hányatott velük.</p>
<p>De ritkán volt szükség eme sovány pótlékra, – ötletekben Bódi
nem vala hiányos, – rendezett ő közkivánatra légi utazásokat is. Az
még semmi, hogy vastag abroncsos krinolinban kiugrott egy
másodemeleti ablakból, fölfelé irányuló légi kalandokról is
gondoskodott. A Varhanek Ferencné félfontos kis pincsét például
zsebrevágta egy szép napon és összevásárolván száz ökörhólyagot,
összekötözte, belemadzagolán a pincsit is. Akkor aztán eleresztette
a komplikált léghajót s a publikum ujjongása s a légutazó szörnyü
visongása közt a mennyek felé szállitotta a boldogtalan
kiskutyát.</p>
<p>… Éppen eme kutyakaland alkalmából egy különös ismeretségre tett
szert Bódi. <span class="pagenum"><a name="Page_86" id=
"Page_86">-86-</a></span></p>
<p>Egy kurta emberke volt pipaszárlábon, de egyébként rendkivüli
térfogati viszonyok között. Olyan volt, mint egy pohos üst, a mibe
folyton rotyog valami. Valósággal dúlt benne az élet: váltig
karatyolt, mint a szőri szarka; ha nem karatyolt, rángatódzott,
mint a megdelejezett békacomb; ha nem rángatódzott, harsogott, mint
a Varhanek trombitái. Egyszóval minden ina-porcikája állandóan a
legintenzivebb működésben volt.</p>
<p>Bódinak különösen a szája tetszett meg, a mi ferdén volt
ráillesztve az ábrázatjára s a jobb füle cimpájától a bal
halántékáig ért. Ekkora szájat csak a Bolond Miskában látott Bódi,
azon a képen, a melyen a nyurga Német Michel a kövér Magyar Miskát
egy kortyintásra lenyeli…</p>
<p>Hát ez az alak a kiskutya mennybemenetelén oly harsogó kacajt
robbantott ki gégéje fejéből, hogy egy ideges, puccos dáma
ijedtében menten a Bódi karjaiba szédült.</p>
<p>Az ismeretség ezen hölgy alapján lőn megkötve. Olyformán, hogy
Bódi, (tekintettel a Csigolyáné félelmetes voltára), udvariasan
megköszönvén az elájult dámát, áthelyezte a békaember karjaiba.
Csiklandozza eszméletre az, a ki hóttrakacagta.</p>
<p>Az érdekes idegen készségesen vállalta a dolgot, még meg is
köszönte Bódinak.</p>
<p>– Tank sén, Herr von Bódi, – mondta és az első kapu alá cipelte
a finnyás dámát.</p>
<p>… Herr von Bódi!… Roppantul hizelgett a fiunak, hogy a nép már
keresztnevén szólitja, mint a fejedelmeket.</p>
<p>– Sógor! – adta ki a jelszót. – Ezt az embert <span class=
"pagenum"><a name="Page_87" id="Page_87">-87-</a></span> ki nem
eresztjük. Csipjétek meg és hozzátok a Komlóba.</p>
<p>A fiuk pariroztak, csapatostul a kapu alá vonultak a békaember
után.</p>
<p>A dáma már ébren volt akkor és a harisnyakötője után kiabált.
Azt állitotta, hogy lelopták a lábáról. Már pedig ő nem engedi a
tulajdonát, mivelhogy az kedves emléke neki. Ergó vagy adják
vissza, vagy a policájra megy.</p>
<p>Szorgos kutatás után megtalálták a fiuk a harisnyakötőt – (nagy
betyár lehetett a békaember: az ő zsebéből piszkálták ki), – aztán
szélnek eresztvén a dámát, hozzáfogtak a parancs
végrehajtásához.</p>
<p>– Szervusz, bugris, mit iszol? – szólitotta meg a sógor a
harisnyakötőtolvajt.</p>
<p>A kis ember ujra elharsogta magát.</p>
<p>– Bor, ser, nafta, tinta, – sorolta elő s büszkén mellére
csapott: – Hablicsek Vencel mindent megiszik.</p>
<p>– De hercig neved van! – jegyezte meg Szinay Jancsi és
hátbaveregette a bemutatkozót.</p>
<p>– Hát német vagy? – kérdezte Bódi kicsinylőleg.</p>
<p>Hablicsek erélyesen tiltakozott: hogy német az a kiskutya, a ki
a mennyekbe ment, ő Csaszlauból való, jelenleg azonban magyar
polgár és csokoládégyáros a Vizivárosban.</p>
<p>Bódinak menten egy eszméje támadt. A pénze fogytán volt: hátha
csinálhatna a gyárossal egy kis kedvező hitelmüveletet.</p>
<p>– Mennyiért adja a csokoládé mázsáját? – <span class=
"pagenum"><a name="Page_88" id="Page_88">-88-</a></span> kérdezte s
gőgösen megcsapkodta a szivét, a mi fölött lapos bugyellárisa
dobogott.</p>
<p>– Kétszázhuszonöt a kurz, – válaszolt Hablicsek készségesen, –
készpénzfizetéssel két százalék rabatt.</p>
<p>– Akkor – szavalta Bódi kevélyen, – nem veszek készpénzen, nem
kell kegyelem, engedmény, – váltóra veszek.</p>
<p>A csokoládégyáros igen kulánsnak mutatkozott.</p>
<p>– Mennyit parancsol? – kérdezte s parolára nyujtotta kezét.</p>
<p>Bódi beléje csapott.</p>
<p>– Egyelőre tiz mázsát; ha jó a portéka, majd veszek többet
is.</p>
<p>Megrázták egymás kezét és mentek a Fillingerbe. Hablicseket
jobbról-balról fogták a fiuk, hogy meg ne szaladjon a vásár elől.
De, ugy látszik, nem volt szükség az óvatosságra, Hablicsek a
váltót és tiz bankóforint foglalót (azt mégis kikötötte) igen
jókedvüen fogadta el.</p>
<p>A Komlóba azonban már nem ment készségesen… Hogy sajtot visz a
tizennégy gyermekének, okvetlenül haza kell mennie, különben
reggelre éhen halnak étkes fiai.</p>
<p>De a fiuk nem eresztették! – Egyenek a gyerekek csokoládét, –
mondták, – jól lehet lakni attul is… Denikve becipelték Hablicseket
a Komlóba.</p>
<p>Patikárus Miska villogó szemmel várta az ő kedvelt hiveit s a
Bódi láttán szilaj nyirettyüjével menten húrba kapott. <span class=
"pagenum"><a name="Page_89" id="Page_89">-89-</a></span></p>
<p>Az aranyjogászok elhelyezkedtek, jobban mondva elterpeszkedtek
törzsasztaluk körül, biztonság kedvéért jól falhoz ültetvén a
csokoládés csehet.</p>
<p>Az most már nem bánt semmit: végképp beletörődött a helyzetbe s
megelégedése jeléül aprókat kacagott. Sejtette, hogy jól fogják
tartani s ugy látszott, ez a kilátás kellemesen érintette.</p>
<div class="figcenter" style="width: 519px;"><a href=
"images/i019hq.png"><img src="images/i019.png" alt="" title=
"" /></a></div>
<p>Evett is ugy, hogy a sógor bámulatában összecsapta kezét feje
fölött.</p>
<p>– Ez az eleven lyukas hordó! – kiáltott föl elragadtatással. –
Hová tér ebbe ennyi elemózsia?</p>
<p>Volt oka a csudálkozásra, mert akkor már a <span class=
"pagenum"><a name="Page_90" id="Page_90">-90-</a></span> hetedik
tál ételnél tartott a csokoládés és még mindig közvetlenül, azaz
behunyt szemmel evett. Azt mondta, hogy ő csak akkor szokta
kinyitni a szemét, ha rájön az étel ízére.</p>
<p>A fiuk érdekkel lesték: mikor következik be ez az érdekes
állapot?</p>
<p>Sokára következett be. Egy sertéskaraj, egy borjuszelet, három
adag szilváslepény és egy gölödénynyel körülteremtettézett szószos
pecsenye után.</p>
<p>Nagy látványosság volt eme gölödények eltüntetése. Mert akkorák
voltak, mint egy kisebbfajta ágyugolyó és épp oly kemények.</p>
<p>Hablicsek eleinte kétfelé szelte a finom nemzeti ételt s
egyszerre csak egy felet nyelt be. Szinay Jancsi azonban, a
legnagyobb gasztronóm a társaságban, addig könyörgött neki, hogy
próbálkozzék meg egy egész knödlivel, mig egy palack Cliquot
fejében beleegyezett a vállalkozásba.</p>
<p>De már ehhez a művelethez fölállott a cseh.</p>
<p>Eddig is sokan bámulták, de most feléje fordult az egész Komló
figyelme.</p>
<p>Hablicsek mindenekelőtt fölrántotta a száját és
kétszer-háromszor megfenyegette a gombóccal. Aztán beleeresztette
azt és hátravetette fejét… Nyelési előgyakorlatokat tett, – nyelt
egyet, egy irtózatosat… A gölödény horpadozott, horpadozott, de nem
csuszott le, megakadt a torkán…</p>
<p>Minden ember azt hitte, hogy, no most mindjárt megful a kis
ember… Szó se volt róla. Bort öntött a gombóc hegyibe és a hátát
mutogatta, hogy puffantsanak rá. <span class="pagenum"><a name=
"Page_91" id="Page_91">-91-</a></span></p>
<p>Bódi megtette és – zsupsz! – lent volt a knödli.</p>
<p>Tapsvihar jutalmazta a hires nyelést. Megrendelték a
Cliquot-t.</p>
<p>Bódi vérszemet kapott.</p>
<p>– Hallod-e, német, ha megeszel egy egész libát, tőlem is kapsz
egy palack pezsgőt.</p>
<p>– Libát! – ujongott Hablicsek. – Hol az a liba?</p>
<p>Elhozták a libát, Hablicsek megette még a csontjait is.</p>
<p>Ez már aztán felülmult minden képzeletet.</p>
<p>– Sógor, – jelentette ki Bódi lelkesen, – mától fogva ennek az
asztalnak állandó vendége vagy.</p>
<p>– Ihatok is? – kérdezte Hablicsek aggodalomteljes
várakozással.</p>
<p>– A mennyi beléd fér. Mennyi fér beléd?</p>
<p>– Hujjé, – legyintett kezével Hablicsek, – aztat nem lehet
kiszámitani.</p>
<p>– Öt liter bort! – rendelkezett a sógor.</p>
<p>Hozták az öt liter bort egy óriási kancsóban s letették
Hablicsek elé. Ez belekapaszkodott az edény két fülébe s
tapasztalván, hogy a kvantumok imponálnak a társaságnak,
nagyhencegve Bódi felé fordult:</p>
<p>– Ed uj palack Cliquotért egyszerre megiszok, – jelentette ki s
kevélyen körülhordozta tekintetét.</p>
<p>– Megkapod! – vágta ki Bódi általános lelkesedés között.</p>
<p>Hablicsek mosolygott és szájához vitte a kancsót… <span class=
"pagenum"><a name="Page_92" id="Page_92">-92-</a></span> Aztán
elkezdett inni… Négy percig ivott. Olyat szólt minden kortyantása,
mint egy örvény buffanása, mikor egy eleven lovat nyel el… Ezekre a
hangokra a jogászasztal köré gyülekezett az egész Komló… a cigány
elhallgatott… siri, várakozó csend köröskörül.</p>
<p>Hablicsek hosszukat nyelt, szabályos időközökben. Adámcsutkája
egy arasztot ugrott minden nyelés után. Az idősebb urak hovatovább
aggodalmaskodni kezdtek s be akarták szüntetni a rémitő ivást. De a
fiatalok nem engedtek: rajta, rajta!</p>
<p>Hablicsek helyeslőleg intett szemével és folytatta a tornát, a
mig egy csöpp bor akadt a kancsó fenekén. Csak akkor tette le a
monstre-edényt.</p>
<p>A bámulat moraja zugott végig a vendégseregen. A kis cseh még
csak el se szédült: ugy állott a lábán, mint a cövek. Sőt még
tósztozni is tudott. Az egekig magasztalta Magyarországot és annak
első gavallérját, a Herr von Bódit. Azzal kapta az éppen frissiben
fölbontott Cliquot és nyomtatékul az öt literre, egy hajtásra
leöntötte a büvös gégéjén.</p>
<p>… Általános hujjahó, vivátozás. A cigány tust huzott. Szinay
Jancsi bikanyaka közé kapta a nagy ivót és diadalmenetben
körülcipelte az összes éttermeken.</p>
<p>Magasra ágaskodott a jókedv… Bódi valami kolosszális bolondságon
törte a fejét… Ugy látszik kisütötte, mert egyszerre csak, észre se
vették cimborái, elillant…</p>
<p>… Egy félóra mulva hat fiakker robogott be a Komló udvarára. Az
elsőn Bódi ült. <span class="pagenum"><a name="Page_93" id=
"Page_93">-93-</a></span> <span class="pagenum"><a name="Page_94"
id="Page_94"><br />
-94-</a></span></p>
<div class="figcenter" style="width: 1180px;"><a href=
"images/i020hq.png"><img src="images/i020.png" alt="" title=
"" /></a></div>
<p>– Kifogni a lovakat! – rendelkezett a kocsisokkal.</p>
<p>A parancs teljesitve lett s Bódi belépett az ivóba.</p>
<p>– Fiuk! – hirdette ki harsány hangon, – tüntetést rendezünk uj
cimboránk tiszteletére. Lóra fiuk!</p>
<p>Az eszme óriási lelkesedést keltett. Egy pillanat alatt talpra
kaptak a magyarok.</p>
<p>Bódi rendelkezett:</p>
<p>– Hablicsek a legmagasabb lóra ül és négy csatlósa lészen: a
Micike, a Tinike, a Jucika és a Sárika… A facér fiakkerosok azonmód
teremtsék elő a csatlósokat… Szinay Jancsi párnán viszi az
ötliteres kancsót az ünnepelt után… Miska a jubiláns lova fülébe
huzza a kufercest; a nagybőgős és cimbalmos egy fiakker tetején
fognak játszani.</p>
<p>Megtörténvén minden intézkedés, lóra kaptak a fiuk. Hablicsek
alá, miután panaszkodott lova csontos háta miatt, egy kockás
dunyhát keritettek valahonnan nyereg helyett.</p>
<p>Bódi a menet élére állott és a pikulás szerszámján megfujta az
indulót.</p>
<p>A karaván elindult… Pokoli zsivaj és vivátozás… Az ablakok
kinyiltak és hálósapkás és főkötős alakok jelentek meg bennük. A
sipkásokat leabcugolta a díszmenet, a főkötősöket ellenben
megéljenezte. Bódi egy fehérnyaku menyecskének csókot hányt, a
miért a férje hozzávágott egy cserépedényt. Szerencsére tullőtt a
célon.</p>
<p>A szerviták terén azonban már egy komoly akadályba ütközött a
díszmenet: egy policistába. <span class="pagenum"><a name="Page_95"
id="Page_95">-95-</a></span></p>
<p>A policista belékapaszkodott Bódi vezérlova kantárába és halt-ot
parancsolt.</p>
<p>Egy pillanatig gondolkozott csak Bódi, de ez a pillanat elég
volt Hablicseknek arra, hogy a policájtól való veleszületett
félelmében leugorjon lováról és – uccu, vesd el magad!…</p>
<p>Ez dühbe hozta Bódit. Pikulájával rávágott a rendőr keze fejére,
hogy menten eleresztette a kantárszárat, aztán kiadta a
parancsot:</p>
<p>– El kell fogni az árulót! Utána!</p>
<p>A menet megfordult és Hablicsek után ügetett. A rendőr markába
huhókolt és azt gondolta, hogy egy egész hadsereggel ugy sem
boldogulhat egy magános ember, hát egyelőre belenyugodott a
díszmenetbe.</p>
<p>… Az uri-utcában szerencsésen elfogták az ünnepeltet és
visszaültették a dunnájára, akárhogy kapálódzott is.</p>
<p>– A Fillingerbe! – vezényelt Bódi és belefujt a pikulájába.</p>
<p>A hires kávéházból kiszaladtak az éjjeli vendégek és nagyon
megörültek a heccnek. Bódit különben is ismerte ott mindenki, a
legjobb oldaláról, azaz arról, hogy ő vesztett legtöbb pénzt az
alagéren.</p>
<p>No de most nem alagérezni jött Bódi a Fillingerbe. Büntetni jött
oda. Megfogta – hiába állott vele üzleti összeköttetésben, – a
csokoládégyárost és kiteritette egy billiárdasztalra. Aztán a
legvastagabb dákóval sajátkezüleg rávágta a szabályszerü
huszonötöt.</p>
<p>– Igy büntetik – mondta, – Magyarországon az árulást.
<span class="pagenum"><a name="Page_96" id=
"Page_96">-96-</a></span></p>
<p>S hogy Hablicsek kiabálni merészelt, még ki is röpittette
azonfelül. Az ablakon dobta ki Szinay Jancsi, a vasgyuró, oly
kiméletlenül, hogy a feje volt elül.</p>
<div class="figcenter" style="width: 570px;"><a href=
"images/i021hq.png"><img src="images/i021.png" alt="" title=
"" /></a></div>
<p>De már ettül Bódi is megijedt. Kinézett az ablakon: nem-e tört
össze az áldozat valamije.</p>
<p>Szó se volt róla. Talpra esett a gyáros, mint a macska és még
csak nem is haragudott. Ellenkezőleg, <span class=
"pagenum"><a name="Page_97" id="Page_97">-97-</a></span> levette
kalapját és illedelmesen köszöntötte kegyetlen biráját.</p>
<p>– Herr von Bódi, – mondta kajánul, – habe die Ehre mich
vorzustellen: Jiritsek, Kunstfresser und Championsaufer aus
Prag.</p>
<p>Azzal a cimborák nem kis megdöbbenésére úgy eltünt az éjjeli
sötétben, mint egy földi manó.</p>
<p>Bódi megvakarta füle tövét.</p>
<p>– Csuffá tett a gazember! A váltóm! A tizesem!… <span class=
"pagenum"><a name="Page_98" id="Page_98">-98-</a></span></p>
<div class="chapter">
<h2>X.<br />
Bódi a kutyaszoritóban. A leleményes Filax. A szemérmetes
Csigolyáné és a diván.</h2>
</div>
<p>A negyven év előtti <i>policáj</i> nem volt olyan finnyás, mint
a mai András-nemzedék, de némi idege volt azért neki is: ha
pikulával a körmére ütöttek, biz ő is megharagudott.</p>
<p>A Bódi-rendezte diadalmenet különben is akkora szenzációt kelett
városszerte, hogy napirendre térni fölötte nem lehetett…</p>
<p>Bódi még aludta az ártatlanok álmát, midőn, ugy tiz óra tájban
beköszöntött hozzá a rend embere. Kivirágzott orra alatt töméntelen
bajusz burjánzott, pocakos termetét fehér heveder övezte, különben
nem volt semmi baja. Azaz, hogy be volt csipve egy kicsit, de ezt ő
már ugy szokta. A snapszszal jött meg és azzal ment el az esze,
tehát dukált belé a snapsz.</p>
<p>Azonban tapintata már nem volt a neveletlennek: Bódit nem
szóval, hanem a lábánál fogva ébresztette föl.</p>
<p>– Bitt’ gfälligst! – nógatta és ráncigálta az ágyból kifelé.
<span class="pagenum"><a name="Page_99" id=
"Page_99">-99-</a></span></p>
<p>Bódit, ha egyszer aludt, nem volt gyerekség fölébreszteni:
morgott egyet félálmában s a kötelességtudó férfiu felé rugott. Jól
talált. A rend embere fölhemperedett. Mindazonáltal nem csinált
patáliát, hanem fogott egy kancsó vizet és a makacs alvó nyaka közé
zuditotta.</p>
<p>Ebből természetesen egy hatalmas pof származott, de még ezt se
vette zokon Bach embere. Kihuzta derékszijából a rendőrfőnök idéző
parancsát és Bódi orra elé vágta.</p>
<p>Az álmos fiu csak erre eszmélt föl végképpen.</p>
<p>– Mi a menydörgős menykőt keres maga itt? – rivalt rá a
rendőrre.</p>
<p>– Bitt gfälligst, itt van az irásban…</p>
<p>Bódi elolvasta az irást. Az volt benne, hogy letartóztatandó.
Hát ennek már a fele sem volt tréfa. Mi türés-tagadás, kissé
megszeppent a Fenessy-gyerek. De a humora nem hagyta el.</p>
<p>– Jőjjön barátom délután, – mondta egy kiutasító mozdulattal, –
ilyenkor még alszik a becsületes ember.</p>
<p>A rendőr a parancsoló gesztusból mindjárt kiérezte, hogy urral
van dolga, nem okvetetlenkedett Bódival. Lakájsorból került a
rendőrségre, tehát értett az illemhez is. Mélyen meghajolt a kevély
gyerek előtt, ugy mondta egész alázatosan:</p>
<p>– Bitt gfälligst, nem jöhetek délután, mert délelőttre szól a
parancs.</p>
<p>– Hát ki parancsol magának, há?</p>
<p>– A policájchef ur.</p>
<p>– Muszáj neki engedelmeskedni? – kérdezte Bódi, mint a körbe
szorult róka, s egyben törte a fejét, <span class=
"pagenum"><a name="Page_100" id="Page_100">-100-</a></span> mint
kellene kiszabadulni a váratlan kutyaszoritóból.</p>
<p>Persze nem sütött ki semmi okosat. A helyzet nagyon uj volt, a
perspektiva nagyon sötét: cserbehagyta az eleven esze. Csak nézdelt
jobbra-balra és rágta a bajuszkáját. Tekintete a rendőr orrára
tévedt, onnan egy mázslásos palackra, a mi a szekrény tetején
ékeskedett. Az orrot viszonylatba hozta a mázslással s miután ugy
találta, hogy jól viszonylott hozzá, vállára csapott a policájnak,
mondván:</p>
<p>– No csak barátom, fogja azt a palackot és huzza meg.</p>
<p>A kötelességtudó férfiu rápislogott a finom italra és félrehuzta
száját.</p>
<p>– Nem szabad ám, – mondta s tantalusi kínjában egy nagyot
nyögött.</p>
<p>– Ne okoskodjék, – rivalt rá Bódi, – igyék.</p>
<p>A volt lakáj nem tudott a parancsnak ellentállani, szétfente
torzonborz bajuszát és ivott. Aztán letérdelt Bódi elé, ugy kérte,
ne árulja el, különben kicsapják és éhen hal a kilenc gyermeke.</p>
<p>Bódi őszintén megsajnálta a lelkiismeretes férfiut s a snapszon
felül még egy pengő forintot is adott neki. Aztán végtére is hozzá
fogott az öltözködéshez. Csizmáját nem találta sehol.</p>
<p>– Biztosan az ágy alá vágtam a csizmámat, – szólt oda a
rendőrnek, – no csak, barátom, kaparja ki.</p>
<p>A pocakos férfiu szuszogva, de készségesen lehasalt az ágy alá.
A csizma csakugyan ott volt. Bódi fölhuzta. A rendőr segitett neki
az öltözködésnél, sőt még a keresztcsontját is megtaposta. Aztán a
<span class="pagenum"><a name="Page_101" id=
"Page_101">-101-</a></span> Bódi parancsára egy kocsiért szaladt.
Bódi szokásához hiven maga hajtott, a rendőr és a kocsis a
fiakkerben ültek. Igy vonultak föl a városházára…</p>
<p>Egy szürkehaju policájráth fogadta Bódit. Jó képe volt az
öregnek s igen biztató volt, hogy ingujjban körmölt. A termete is
biztató volt: söröshordó formáju. Már pedig a ki sörön hizott föl,
veszedelmes ember nem lehet.</p>
<div class="figcenter" style="width: 516px;"><a href=
"images/i022hq.png"><img src="images/i022.png" alt="" title=
"" /></a></div>
<p>Bódit, bár majd kitört bele a nyelve, magyarul hallgatta ki.</p>
<p>– Hogy a neve?</p>
<p>A Fenessy-gyerek előrecsapta jobb lábát és hátrafeszitette
fejét: <span class="pagenum"><a name="Page_102" id=
"Page_102">-102-</a></span></p>
<p>– Enesei, kenesei és fenesi Fenessy Boldizsárnak.</p>
<p>A hatás el nem maradt: a cseh rendőrtiszt fölállott és
meghajtotta magát a három prédikátum előtt.</p>
<p>– Hány éves?</p>
<p>– Husz.</p>
<p>– Micsoda nacionalitás?</p>
<p>Bódi erre a különös kérdésre sértődve lépett hátra és nem
válaszolt.</p>
<p>– Felelje, – unszolta a cseh.</p>
<p>Hát, gondolta Bódi, a milyen a kérdés, olyan lesz a felelet.</p>
<p>– Francia, – vágta ki szemtelenül.</p>
<p>Bach hive nagyot nézett.</p>
<p>– Ne hazudja, – utasitotta rendre Bódit, – maga magyar van.</p>
<p>– Hát, ha tudja, miért kérdezi?</p>
<p>– Hallgassa!… Respekttel viselkedje… Nős?</p>
<p>– Néha, néha, – válaszolt Bódi ártatlan képpel.</p>
<p>– Ne tréfálja, mert mekpüntetik… Foglalkozása?…</p>
<p>– Böhönc vónék, de van egy koppantó-üzletem is.</p>
<p>– Mi az a böhönc?</p>
<p>– Jogtudós-jelölt.</p>
<p>A tiszt bediktálta a protokollumba: böhönc (egale:
Rechtsgelehrter-praktikant) und Grosshändler. Aztán folytatta a
kihallgatást. <span class="pagenum"><a name="Page_103" id=
"Page_103">-103-</a></span></p>
<p>– Volt már büntetve meg?</p>
<p>– Voltam, – ismerte be Bódi felséges őszinteséggel.</p>
<p>– Hányszor és mikor meg? – érdeklődött a kis cseh a részletek
iránt.</p>
<p>– Vagy kétszázszor gyermekkoromban és többnyire azért, mert nem
engedelmeskedtem.</p>
<p>Látszott a kis tiszten, hogy jobb szeretett volna nevetni, mint
mérgelődni, de hát a hivatala ugy hozta magával: rárivallt
Bódira:</p>
<p>– Mondtam, hod ne tréfálja, mert pecsukatok… Maga csinálta
szombat écaka az a porzasztó skandál? – folytatta dühösen.</p>
<p>– Én hát, – válaszolt Bódi önérzetesen.</p>
<p>– Minek csinálta?</p>
<p>– Egy barátom tiszteletére.</p>
<p>– Kicsoda a barát?</p>
<p>– Hablitsek, műevő és dijivó.</p>
<p>– Kik voltak benne?</p>
<p>– Két rostélyos, egy snicli, egy zaftbradli, tiz
szilvásgombóc.</p>
<p>– Megpüntetek 2 forint, – vágta el a tiszt Bódi szavát. – Azt
kérdezem kik voltak a lumperajban benne?</p>
<p>Bódi kiszurta a rendbirságot s egyben kijelentette, hogy
appellál ellene, mert ő igazat mondott: a kérdésre felelt.</p>
<p>A tiszt rá se hederitett, tovább faggatta.</p>
<p>– Kik voltak a lumperajban benne?</p>
<p>– A Tinike, a Jucika, a Micike…</p>
<p>– Már megint tréfálja?!… <span class="pagenum"><a name=
"Page_104" id="Page_104">-104-</a></span></p>
<p>– Becsületemre mondom, hogy ugy hítták őket.</p>
<p>– A családnevek kérdem…</p>
<p>– Csak annyit tudok, hogy a L...t Rézi mama lánya
valamennyi…</p>
<p>– A Rézi mama?!</p>
<p>A kis cseh sörös kedélye nem állotta tovább a komolyságot:
elkacagta magát.</p>
<p>– Sie, Spassvogel, Sie!…</p>
<p>Megtörvén a jég, ezentul nagyon kedélyesen folyt a tárgyalás.
Vallott Bódi, mint a záporeső. Olyan tényeket is, a miket el nem
követett, csakhogy több zamatja legyen a stiklijének. Gondolta
magában: ugyis megbüntetik vagy tiz forintra, tiz forinttal több
vagy kevesebb: nem zseniroz egy magyar nemest.</p>
<p>Bezzeg elhült benne a vér, midőn kihirdették előtte a kemény
itéletet, melynek értelmében ifj. enesei, kenesei és fenesi Fenessy
Boldizsár ur, jelenleg pesti tartózkodásu <i>böhönc</i>
pénzbirságra át nem változtatható három napi elzárásra itéltetett…
Ilyet még nem látott a világ. Egy Fenessy a kóterben! Csirkefogók
között!!</p>
<p>– Appellálok, – sziszegte foga közül.</p>
<p>– Nixnux, nem lehet, – mondta a kis cseh, – kikérjük a rektor
magnifikustól és pecsukjuk…</p>
<p>– Engem?!</p>
<p>– Nixnux három praedikát, – erősitette a tiszt.</p>
<p>Bódi támolyogva távozott a tárgyalási teremből. A világ tótágast
állott vele, az esze is a fejében, de annál jobban megfeszültek az
izmai. Irtózatos verekedhetnékje <span class="pagenum"><a name=
"Page_105" id="Page_105">-105-</a></span> kerekedett. A
lépcsőházban egy jámbor dijnokkal találkozott. Megállitotta.</p>
<p>– Ki az apád?!</p>
<div class="figcenter" style="width: 549px;"><a href=
"images/i023hq.png"><img src="images/i023.png" alt="" title=
"" /></a></div>
<p>A dijnok ugy megijedt a különös kérdéstől, hogy elejtette a hóna
alá csapott iratcsomót.</p>
<p>– Kepernek aus Prag, – mondta szepegve és a falhoz lapult.</p>
<p>– Tiszteltetem, – üzente Bódi és ugy vágta <span class=
"pagenum"><a name="Page_106" id="Page_106">-106-</a></span> kupán
az ártatlan embert, hogy menten fölhemperedett.</p>
<p>Azzal rohant haza.</p>
<p>Csigolyáné éppen lencsét szemelt és Filax éppen térdepelt
Csigolyáné előtt.</p>
<p>– Filax!</p>
<p>A szerelmes filozopter ugy megijedt, hogy nem tudott fölállani.
Azt hitte, menten agyoncsapják.</p>
<p>– Ke-ke-kegyelem, – dadogta, – még nem történt semmi se…</p>
<p>Csigolyánét nem hagyta el a lélekjelenléte.</p>
<p>– Ugy köll neki, – biztatta Bódit, – tanitsa meg…</p>
<p>De bánta is most Bódi a szerelmet. Még csak meg se haragudott a
Filax alattomossága miatt.</p>
<p>– Filax, – ismételte, – szedje össze magát, mert nagy baj
van.</p>
<p>– Mi?!</p>
<p>– Becsuknak!</p>
<p>Filax ugy fölpattant, mintha rugó lökte volna föl.</p>
<p>– Mi?!</p>
<p>– El vagyok itélve!</p>
<p>– I-i-i…</p>
<p>– Jöjjön a szobámba…</p>
<p>Bementek a Bódi szobájába.</p>
<p>Filax reszketett mint a nyárfalevél.</p>
<p>– Mi történt?</p>
<p>– Diadalmenetet rendeztem és becsuknak… Szerencsétlen ember, igy
vigyázott reám!</p>
<p>De már erre dühbe jött Filax is. Belekapott <span class=
"pagenum"><a name="Page_107" id="Page_107">-107-</a></span> dús
szőke hajzatába és egy jókora tincset gyökerestől kitépvén belőle,
a földhöz vágta mérgiben.</p>
<p>– Hátha hétfejü sárkányok repülnének le az égből, meg birnák
őrizni magát! – fakadt ki keservesen.</p>
<div class="figcenter" style="width: 510px;"><a href=
"images/i024hq.png"><img src="images/i024.png" alt="" title=
"" /></a></div>
<p>Bódi e kifakadásra legott a helyzet magaslatára pattant.</p>
<p>– Micsoda?! Még maga beszél! Hűtlen csábitó!…</p>
<p>Filax legott lesüpedt a nulla alá.</p>
<p>– Bo-bo-bocsánat, tessen velem parancsolni.</p>
<p>– Találjon ki valamit. <span class="pagenum"><a name="Page_108"
id="Page_108">-108-</a></span></p>
<p>– Kérem, kitalálok…</p>
<p>– Csinálja ki, hogy be ne csukjanak.</p>
<p>– Hát mit csinált, per amorem Dei?</p>
<p>– Diadalmenetet. Süket maga?</p>
<p>– Nem, de… milyen volt a diadalmenet?</p>
<p>– Megvertem a policájt…</p>
<p>– Jaj!</p>
<p>– Most már békitse ki a policájt!</p>
<p>– Én?</p>
<p>– Hát ki? Én nem tudok békiteni. És nem én vagyok magamért
felelős, hanem maga…</p>
<p>Filaxnak ezt be kellett látnia. Kinos izgalmában le s föl járt a
szobában, olyan rohammal, hogy miként egy bús bak, általugrotta a
közbeeső székeket…</p>
<p>– Mit csináljak, mit csináljak? Óh, Bódika, miért is rendezett
diadalmenetet?</p>
<p>– Azt most ne firtassuk, – dühöngött Bódi, – azon törje a fejét,
hogy visszaszivják az itéletet.</p>
<p>– Appellálunk…</p>
<p>– Nem lehet. Olyan ez a kutya német törvény, – egyszóval nem
lehet.</p>
<p>– Akkor én fölakasztom magamat!</p>
<p>Oly kétségbeejtő képet vágott Filax, hogy Bódinak megesett rajta
a szive. S egyben egy ötlete kerekedett.</p>
<p>– Kár volna magáért, – mondta s megölelte hű nevelőjét, – inkább
csukassa be helyettem magát…</p>
<p>Filax elvben még csak egy pillanatig sem nehézményezte a
javaslatot. Csak tárgyi kifogásai voltak ellene. <span class=
"pagenum"><a name="Page_109" id="Page_109">-109-</a></span></p>
<p>– Igen ám, – mondta, – de akkor ki teszi le a vizsgálatot maga
helyett?</p>
<p>Bódi erre már végképp elérzékenyedett.</p>
<p>– Hát hiszen a vizsgálatot is leteheti azért.</p>
<p>– Csakhogy, – ellenvetett Filax, – ha becsuknak, ki is csapnak
ám.</p>
<p>– Ki, Filaxot, – eszelte Bódi, – de nem Fenessyt.</p>
<p>– De Fenessyt, – világositotta föl Filax, – mert engem az
egyetemen a kiskutya is Fenessynek ismer, a rendőrségen meg magát
ismerik Fenessynek, hiába ülök helyette akár hét esztendeig.</p>
<p>Bódi összeszedte eszét és belátta, hogy Filaxnak igaza van.</p>
<p>– Filaxkám, lelkem, – fogta könyörgőre a dolgot, – nem bánom
akárhogy, de az egyszer még mentsen ki a slamasztikából. Maga jól
érti a logikát.</p>
<p>– A slamasztika nincs benne a logikában, – tiltakozott Filax, –
én csak az egyik pácból tudom kirántani… Vizsgázni magának fog
kelleni.</p>
<p>– Hát ülni fog?</p>
<p>– Ülök, de csak egy föltétel alatt. Ha tanulni fog.</p>
<p>– Esküszöm!</p>
<p>– Akkor jól van. Megyek a rendőrségre és jelentkezem…</p>
<p>– Angyal!…</p>
<p>… A ki azt hiszi, hogy Filax a rendőrségre ment, csalódik.
Ravasz volt Filax, mint egy kopó. Nem a rendőrségre ment, hanem a
Csigolyáné szobájába.</p>
<p>– Ténsasszony! <span class="pagenum"><a name="Page_110" id=
"Page_110">-110-</a></span></p>
<p>– No!</p>
<p>– Elitélték a Bódiját három esztendőre, most már rántsa ki.</p>
<div class="figcenter" style="width: 533px;"><a href=
"images/i025hq.png"><img src="images/i025.png" alt="" title=
"" /></a></div>
<p>– Jesszusom! – visitott Csigolyáné. – Elájulok…</p>
<p>– Ne ájuljon el, – támadt rá Filax, – hanem <span class=
"pagenum"><a name="Page_111" id="Page_111">-111-</a></span> vegye a
krinolinját és menjen a rendőrfőnökhöz.</p>
<p>– A rendőrfőnökhöz! Én? Minek?</p>
<p>– Csábitsa el! Engesztelje ki.</p>
<p>A parázs menyecske nem igen volt szégyellős, de erre az
inzultusra még neki is vérbe szaladt az arca.</p>
<p>– Hát kiféle vagyok én, hogy ilyet mer nekem ajánlani?
Pávián!</p>
<p>– Akkor felkötik a Bódit, – üvöltötte Filax, – a maga lelkin
szárad az élete!</p>
<p>– Irgalmazz Isten, hát mit csinált?!</p>
<p>– Megverte a rendőrfőnököt…</p>
<p>Csigolyáné elhalványodott. Aztán mártirtekintetet vetvén az
égre: megadta magát.</p>
<p>– Megmentem, – susogta, – ha lehet.</p>
<p>És felöltvén krinolinját, parádéba vágta magát.</p>
<p>Három óráig időzött a városházán, de legalább nem lopta a
napot.</p>
<p>Estére szégyellős, de diadalmas arccal jelentette Filaxnak:</p>
<p>– Megsemmisitették az itéletet.</p>
<p>– Angyal! – lelkesedett Filax. – Hogy csinálta?</p>
<p>– Hát, – magyarázta Csigolyáné, – a divánhoz vágtam a
rendőrfőnököt.</p>
<p>– A divánhoz?</p>
<p>– Hát persze, hogy a divánhoz. Mihez vágtam volna?</p>
<p>– És maga, – érdeklődött Filax dülledt szemmel, – hol volt
akkor? <span class="pagenum"><a name="Page_112" id=
"Page_112">-112-</a></span></p>
<p>– Hát, – válaszolt Csigolyáné fülig elpirulva, – én is a divánon
voltam.</p>
<p>A Filax arca elborult, mint a zord éjszaka.</p>
<p>– Megálljon, ténsasszony, engem sohse vágott a divánhoz… Óh,
Csigolyáné, mily boldogtalan vagyok is én!… <span class=
"pagenum"><a name="Page_113" id="Page_113">-113-</a></span></p>
<div class="chapter">
<h2>XI.<br />
Filax a zavarosban halászik és megfogja a nagy halat. Bódi, mint
nevelő és Filax, mint tanitvány.</h2>
</div>
<p>Filax féltékeny szivében annyi mindenféle ellentétes érzelem
torlódott össze, hogy összezavarodott az esze is. Első gondolata az
volt, hogy csuffá teszi a rendőrfőnököt: nekimegy a pókhasának és
megdögönyözi. Nem származhatik abból semminemü veszedelem, mert
hiszen sulyos visszaélést követett el az ipse: csókkal
megvesztegette magát.</p>
<p>Ámde hamarosan meggondolta a dolgot: ezzel az eljárással az ő
Bódija alatt vágná a fát… Márcsak inkább megalkuszik valahogy
Csigolyánéval… Egy pokoli ötlete kerekedett… Elárulja Bódinak a
szivtelen asszony hütlenségét. Igaz, hogy maga tanácsolta neki, de
az mindegy. A ki célt akar érni a szerelem terén, ne válogassa meg
az eszközöket.</p>
<p>Berontott Csigolyánéhoz.</p>
<p>– Téns asszony!</p>
<p>– No!</p>
<p>– Tudja-e, hogy a markomban van?</p>
<p>A hamis menyecske csipőjére tette kezét. <span class=
"pagenum"><a name="Page_114" id="Page_114">-114-</a></span></p>
<p>– Ugy kisodorintom, hogy a lába se éri a földet!</p>
<p>– Én meg, – vágta vissza Filax kajánul, – elárulom az
urfinak.</p>
<p>– Micsodát!…</p>
<p>– Megmondom neki, hogy megvesztegette a rendőrfőnököt.</p>
<p>De már ez sok volt Csigolyánénak.</p>
<p>– Erre, amarra, hát nem maga kényszeritett rá?! A ki angyala van
magának, mindjárt kikaparom a szemét…</p>
<p>Filax óriási fölénye érzetében pimaszkodni kezdett.</p>
<p>– Magát pedig elcsapja a Bódika… Azt hiszi kérem, hogy egy olyan
ur, mint ő, mutyizni fog egy cseh pimaszszal? Attul orra
foghagymás!</p>
<p>Csigolyáné nekivágott Filaxnak és előljáróban belemarkolt a
fürtös hajába.</p>
<p>Bánta is Filax. Sőt. Fölsrófolta fantáziáját és egyszerüen
szerelmi viszonya bevezetésének minősitette megtépásztatását.</p>
<p>– Óh, ténsasszony, – rebegte, – én vagyok a halandók
legboldogabbika!</p>
<p>– Hát ha ilyen a gusztusa, itt van magának egy pof is, – mondta
Csigolyáné és menten beváltotta igéretét.</p>
<p>Filax uszott a gyönyörben. A pofot – vélte egész helyesen, – a
csóktól már csak két lépés választja el. Az egyiket neki kell
megtennie, a másikat szerelme tárgyának.</p>
<p>Nohát, ő megteszi a magáét, ha belehal is.</p>
<p>– Téns asszony, – jelentette ki megátalkodott <span class=
"pagenum"><a name="Page_115" id="Page_115">-115-</a></span>
határozottsággal, – ha nem csókol meg rögvest, még ebben az áldott
órában leleplezem.</p>
<p>A fene menyecske egész zavarba jött ettől az égbekiáltó
szemtelenségtől.</p>
<p>– Ilyet még nem hallottam! – kiáltott föl. – Most kapta a
pofontot és csókra van gusztusa!</p>
<p>– Óh! – sóhajtott föl a jelleméből kivetkőzött filozopter, – oh,
ténsasszony, maga ahhoz nem ért: a haragos asszony csókjánál nincs
a világon édesebb dolog…</p>
<p>Határozottan perverz jellem volt ez a Filax. Valamelyik görög
ükapjától örökölhette a természetét, különben honnan tudta volna,
hogy mi a jó. Még a klasszikusok sem irták meg, legföljebb Horacius
ad e tekintetben némi fölvilágositást…</p>
<p>Filax, a jámbor, naiv Filax, egy negyedórával a pof után olyan
hetykén járkált a szerelem labirintusában, mint akár Napoleon
dicsőséges ezredei között egy nyert csata után…</p>
<p>… Csigolyánétól nem egy, de – három csókot kapott.</p>
<p>Baj az, hogy nincs rózsa tövis nélkül: a harmadik csókon
rajtavesztett a szerencsétlen Filax. Bódi rajtacsipte ugyanis.</p>
<p>Csigolyáné sirvafakadt és azt állitotta, hogy tévedés forog
fönn. Filax elájult és meg akart halni. Bódi csak ennyit
mondott:</p>
<p>– Megbosszulom a hagymakoszorut.</p>
<p>És rohant Beritolához…</p>
<p>Csigolyáné föllocsolta az ájult Filaxot, aztán maga ájult
el.</p>
<p>Ha egy olyan kemény kötésü ténsasszony, <span class=
"pagenum"><a name="Page_116" id="Page_116">-116-</a></span> mint
Csigolyáné, elájul, az nem kicsi dolog. Az becsületes elájulás.</p>
<p>Hiába dörzsölte Filax ecettel, tormaszeszszel, a kétségbeesett
menyecske még csak nem is rángatózott tőle.</p>
<div class="figcenter" style="width: 577px;"><a href=
"images/i026hq.png"><img src="images/i026.png" alt="" title=
"" /></a></div>
<p>Filax sirt és orvosért szaladt. Az orvos se ért semmit. Azt
mondta, hogy ilyen makacs ájuláson csak a természet segit. Rá kell
bizni.</p>
<p>Bódi, az igazat megvallva, nem igen bánta a dolgot, mert unta
már a Csigolyáné hüséges ragaszkodását, de viszont nem esett a feje
lágyára, <span class="pagenum"><a name="Page_117" id=
"Page_117">-117-</a></span> hogy ki ne aknázza a kedvező helyzetet.
Maga elé citálta Filaxot és ráncbaszedte szemöldökét.</p>
<p>– Alávaló csábitó! – dörögte a képébe. – Igy hálálja meg az apám
jóságát?! Szeretőt tart magának és vele fizetteti? Hát kicsoda
maga?</p>
<p>– Jaj!…</p>
<p>– Semmi jaj… Most már vagy leteszi a vizsgálatot helyettem, vagy
kicsapatom a levéltárnokságból.</p>
<p>– Leteszem a vizsgálatot, csak ne tessen szólni…</p>
<p>– De kitüntetéssel ám, különben…</p>
<p>– Ne tessen félni, bevágom még a jegyzeteket is…</p>
<p>Bódi akaratlanul elnevette magát. Barackot nyomott a Filax
fejére, aztán engesztelésül megölelte a bünbe esett férfiut.</p>
<p>– Akkor, – mondta, – kvitt a tapló, Filaxkám, szervusz.</p>
<p>– Hogy értsem? – dadogta a filozopter boldogan.</p>
<p>– Hát ugy, – válaszolt Bódi, – hogy ezentul per te-s-tu cimborák
leszünk.</p>
<p>Filax fülig pirult.</p>
<p>– Én – egy ilyen nagyurral?…</p>
<p>– Letetted az exament, ur vagy magad is.</p>
<p>– Agyonüt a tekintetes ur…</p>
<p>– Semmi okoskodás… a pajtásom vagy és jösz velem a
Beleznayba.</p>
<p>A jámbor filozopter szörnyen megijedt…</p>
<p>– Az istenért, ne csábitson el…</p>
<p>Bódi ujra elkacagta magát. <span class="pagenum"><a name=
"Page_118" id="Page_118">-118-</a></span></p>
<p>– Micsoda? Még te beszélsz csábitásról?!</p>
<p>Filax belátta, hogy a történtek után ehhez csakugyan nincs joga.
Szorongó szivvel követte tanitványát a Beleznayba a fenegverekek
közé. Eleinte csak foghegygyel szítta a pezsgőt, később azonban
rájött az ízére és egész passzióval itta. Éjfélkor már billiárdozni
is tudott, sőt reggel felé már kárt is csinált: egy jámbor
bugrisnak beverte a pincsét. Egyszóval, urrá vedlett egy
tanulmányos éjszaka alatt.</p>
<p>A fiuk gyönyörködve nézték szárnyra kerekedését.</p>
<p>– Jó pipa! – jegyezte meg Szinay Jancsi.</p>
<p>– Vigyázzatok fiuk, – mondta a sógor jóshangon, – egy hónap
mulva mindnyájunkat az asztal alá fog inni.</p>
<p>Filax büszkén emelgette fejét.</p>
<p>– Micsoda? – vágta ki merészen, – asztal alá iszlak én
benneteket ma is.</p>
<p>Hát ez nyilt provokálás volt. A fiuk nem térhettek ki előle.
Hajrá, megkezdődött a nagy versenyivás.</p>
<p>Mi türés-tagadás, Filax belebukott. Fényes nappal egy talicskán
tolták haza. A böhöncök gyászdalokat énekeltek felette. Csigolyáné
hűségesen ápolta és korhelylevest főzött neki.</p>
<p>Ezentul nem kellett Filaxnak a kávé, azt mondta:</p>
<p>– Tej van benne, macskának való. <span class="pagenum"><a name=
"Page_119" id="Page_119">-119-</a></span></p>
<div class="chapter">
<h2>XII.<br />
Filax diszkötésben. Az alapvizsgálat. A hitelezők. Bacsák pénzt
hoz.</h2>
</div>
<p>Nem hiába tartotta magát Filax élete harminckettedik
esztendejéig jégbehütve: hogy a parázsba lökték Bódiék, menten
vizzé vált és esze ágába se jött visszamászni a jeges vederbe.
Kisült, hogy a tüz volt az ő igazi eleme, a tüz, a mi lángol és
emészt. Teli tüdővel szivta magába az élet örömeit. Valamiként a
juhhusos kását a Fenessy-kurián, ugy habzsolta Pesten az
élvezeteket.</p>
<p>Szerencsére annyi őserő rejtőzött Filaxban, hogy gyomrát se
juhhusos kása, se dőzsölés nem volt képes elrontani. Rengeteg
kvalitásai voltak. Munkabirás tekintetében lefőzte magát Bódit
is.</p>
<p>… Éjjel együtt lumpolt a cimborákkal, de reggel nyolc órakor már
ott volt az egyetemen. Délben megevett két kondásra valót, ebéd
után Csigolyánéval foglalkozott, este magolt. Egy héttel urrátétele
után már megcsalta Csigolyánét: Beritolához névtelen szerelmes
verseket irt; két héttel rá sikerült meggyőznie Koppantós Micikét,
hogy az ő szivében <span class="pagenum"><a name="Page_120" id=
"Page_120">-120-</a></span> terem a szerelem igazi rózsája.
Hovatovább iktatókönyvet kellett vezetnie találkáiról.</p>
<p>Emez uri passziók természetesen pénzbe kerültek. De már a
pénzkérdés sem igen alterálta Filaxot. Szimpliciter adósságból élt,
mint a többi urak. S csodálatos, mennél többet költött, annál
jobban nőtt a hitele.</p>
<p>Az összes filozopter-erények közül egyedül a kötelességérzés
maradt meg benne magnak. Igaz, igen szükre szabta kötelességei
körét. Azt tartotta: nem azért fogadták meg praceceptornak Bódi
mellé, hogy szentet csináljon belőle, hanem csupán csak azért, hogy
elvégeztesse vele a jogot. Hát azt majd elvégzi Bódi fényesen…</p>
<p>Elérkezvén a vizsgálatok ideje, terminusért folyamodott és olyan
fényes exament csapott, hogy megtapsolták Wenzel professzor s
társai.</p>
<p>Bódi ott volt inkognitó a hallgatók sorában és büszkeségtől
dagadt a keble, midőn kihirdették az eredményt:</p>
<p>– Ifj. fenesi Fenessy Boldizsár ur az első alapvizsgálaton
kitüntetéssel képesitettnek itéltetett…</p>
<p>Estére természetesen megitták rá az áldomást, de mivel a dolog
természeténél fogva a jogcimet még a cimborák előtt is el kellett
hallgatniok, meghamisitották a titulust. Azt mondták: a Csigolyáné
huszonhetedik születésnapját ülik meg szük családi körben, azaz
otthon.</p>
<p>A szük családi kör ezen alkalommal kilenc jogászból állott és
két hölgyből. Mert (o tempora, o mores!) eljött ám a Beritola is.
Nemhogy, de táncolt is az asztal közepén. Sőt ittak is a papucsából
az <span class="pagenum"><a name="Page_121" id=
"Page_121">-121-</a></span> <span class="pagenum"><a name=
"Page_122" id="Page_122"><br />
-122-</a></span> akkori divat szerint. Csak Filax nem mert belőle
inni, ő a Csigolyáné topánkájából ivott…</p>
<div class="figcenter" style="width: 1172px;"><a href=
"images/i027hq.png"><img src="images/i027.png" alt="" title=
"" /></a></div>
<p>… Stiller rektor ur a Filax fényes vizsgája után a következő
episztolát menesztette Fenesre:</p>
<div class="blockquot">
<p>„Domine spect. ac. illustrissime!</p>
<p>Szivem egész melegével gratulálok Tekintetességednek ahhoz a
fényes sikerhez, a melylyel tisztelt fia urának, az első
alapvizsgát letenni méltóztatott. A kitünő fi minden bizonynyal
diszére váland nemzetének és praenobilis családjának.</p>
<p>Melyek után vagyok Kegyességednek humillimis szolgája</p>
<p class="right"><i>S. Martinus</i>, rector.“</p>
</div>
<p>Vévén e levelet, Boldizsár ur szájából kiesett a pipa, sőt a
szék is kicsuszott alóla valahogy.</p>
<p>A még mindig szép mama, hallattán fia dicsőségének, elkezdett
sirni, mint a záporeső. De még annál is jobban átkozta a
professzorokat: hogy agyonkinozták az ő drágalátos szép fiát,
bizonyára csupa csont és bőr lesz, hogy még ő se fog ráismerni… Óh
jaj, micsoda bolondság is az a tudomány!</p>
<p>Boldizsár ur alig tudta megvigasztalni.</p>
<p>– Nono, – mondta, – magam is sokallom a dolgot, de majd csak
helyrejön a fiu… Egy vakkantást se szabad az egész vakáció alatt
tanulnia.</p>
<p>Azzal fogatott és az egyszer saját nagyuri személyében ment a
paphoz.</p>
<p>– Fogja a pennát, az ebugatta és irjon, – rivallt rá harsányan
minden bevezetés nélkül.</p>
<p>– Baj van? – rémüldözött a hipokrita pap.</p>
<p>– Az ördögbe baj! <span class="pagenum"><a name="Page_123" id=
"Page_123">-123-</a></span></p>
<p>– Akkor mért szid a tekintetes ur?</p>
<p>– Szidja magát a mádi csoda, nem én. Hát nem látja, hogy
örülök?</p>
<p>– Bocsánat, eltévesztettem, – mondá Bacsák és tentába vágta a
kalamusa orrát. – Hát mit irjak?</p>
<p>– Azt, hogy jöjjön haza a gyerek azonnal. Filax ugy vigyázzon
rá, hogy megnyuzatom Csucsival, ha baja esik.</p>
<p>A pap lecsapta a tollat.</p>
<p>– Egy alázatos kérdésem lenne, ha meg nem sérteném a tekintetes
urat?</p>
<p>– Ki vele!</p>
<p>– Hát letette az exament a tekintetes urfi?</p>
<p>Fenessy egész megneheztelt ezért a <i>bárgyu</i> kérdésért.</p>
<p>– Hogy a menykőbe ne tette volna le! Hát nem ismeri maga az én
fiamat?</p>
<p>A pap összejuhászodott és irt, a mint diktáltak. Csak akkor
szólalt meg ujra, mikor a levél végére értek.</p>
<p>– Egy instánciám lenne, – mondta olyan fontoskodással, mintha el
akarta volna kérni a Fenessy-uradalom felét.</p>
<p>– Mi?</p>
<p>– Kifelejtettünk a levélből valamit.</p>
<p>– Mit?</p>
<p>– Azt, a mi a legfontosabb: a bélést.</p>
<p>– A bélést?!</p>
<p>Boldizsár ur helyeslőleg rázogatta tipikus nagy fejét.</p>
<p>– Persze, persze a bélést! – mondta keményen <span class=
"pagenum"><a name="Page_124" id="Page_124">-124-</a></span>
összeráncolva homlokát. – Hát, – folytatta, – miféle véleményen van
maga a bélést illetőleg?</p>
<p>– A mondó volnék, – válaszolt Bacsák, – hogy mentül vastagabb
legyen, mert olyan vastag, hogy elég vastag legyen, ugy se
lehet.</p>
<p>– Mit szól egy ezreshez?</p>
<p>– Vékonylom a Bódi urfinak.</p>
<p>– Hát kettőhöz?</p>
<p>– Azt, hogy három több a kettőnél.</p>
<p>Boldizsár ur gyanakodólag lógatta a fejét.</p>
<p>– Hallja-e, Bacsák, nem igért magának a fiam percenteket?</p>
<p>– Esküszöm, hogy ártatlan vagyok.</p>
<p>– Akkor mit szíjja az én pénzemet?</p>
<p>– Nem szíjom én, csak kispekuláltam, hogy a Bódikának körülbelül
ennyi adóssága lehet.</p>
<p>– Hogy spekulálta ki?</p>
<p>– Azt sugja a májam.</p>
<p>– A mája? Megbolondult maga?!</p>
<p>– Nem, kérem. Az én sejtéseim a májamban vannak. Az után akadtam
rá Bódikára, meg Filaxra is annak idején.</p>
<p>– Hát ilyet még nem hallottam! – csudálkozott Boldizsár ur;
azonban nem sokat okvetetlenkedett: fölpakkolta a papot és vitte
magával haza.</p>
<p>– Annyi pénzt, – mondta neki, – nem bizok a postára, elviszi a
fiunak személyesen.</p>
<p>A pap, bár majd kiugrott a bőréből, kétségbeesett képet
vágott.</p>
<p>– Nem lehet ám, mert vasárnap prédikálni kell.</p>
<p>De erre már dühbe gurult Boldizsár ur. <span class=
"pagenum"><a name="Page_125" id="Page_125">-125-</a></span></p>
<p>– Prédikáljon a kántor, az ebugatta! Mit okoskodik, mikor én
parancsolok?</p>
<p>De csak okoskodott a sunyi pap.</p>
<p>– Nem szólnék instállom, ha egyéb baj nem lenne, de van egyéb
baj is.</p>
<p>– Mi a menydörgős ménykü?</p>
<div class="figcenter" style="width: 511px;"><a href=
"images/i028hq.png"><img src="images/i028.png" alt="" title=
"" /></a></div>
<p>– Az ünneplő csizmámat megrágta az egér, az átillámat meg a
moly.</p>
<p>Boldizsár ur elkacagta magát.</p>
<p>– Imposztor! – mondta s majd kicsordult a könnye, – a zsákot
sohase felejti el.</p>
<p>A pap fölhasználta a kedvező derüs alkalmat, <span class=
"pagenum"><a name="Page_126" id="Page_126">-126-</a></span>
levetette álarcát, ugy kérdezte meg minden szégyenkezés nélkül.</p>
<p>– Mi lesz a zsákban?</p>
<p>– Mi kéne bele?</p>
<p>– Ha meg nem sérteném, egy brummer (rugós kocsi) kéne bele.</p>
<p>– Meglesz, – igérte Boldizsár ur s mivelhogy éppen az udvarba
érkeztek, azonmód mentek a kocsiszinbe és kiválasztották a kért
jármüvet.</p>
<p>Aztán bepólyázták a háromezer pengő forintot uj házi vászonba, s
az aként keletkezett csomagot belevarrták a pap atillájának a
bélésébe…</p>
<p>Bódi és Filax éppen financiáik rendezésével voltak elfoglalva,
midőn Bacsák a lakásukba toppant…</p>
<p>A financiák rendezése abból állott, hogy összehivták
hitelezőiket s összeadták fölmutatott számláikat.</p>
<p>A végösszeg 4700 forintra rugott, a miből Bódira 4000 forint
esett. Ezt azért kellett külön kiszámitani, mert Filax átvette
Bóditól a koppantó üzletet Micikéstül s egy vén kecske, (miután
összevásárolt vagy nyolcszáz koppantót), alkudozott vele Micikére
bótostul. Hát tudnia kellett, mennyi az adóssága, hogy a vételárat
a szerint szabja meg. Ugy eszelte ki, hogy ezer forinttal kér
többet az üzletért, mint a mennyi adóssága van.</p>
<p>A vén kecske jelen volt a tárgyaláson és behunyt szemmel
fizetett.</p>
<p>Filax zsebrevágta az ezrest, miután kifizette hitelezőit. Ez hát
rendben voit. Most már csak a Bódi dolgát kellett eligazitani. No,
de ez nem igen <span class="pagenum"><a name="Page_127" id=
"Page_127">-127-</a></span> okozott a hitelezőknek fejfájást,
egyhangulag megszavaztak Bódinak egyévi haladékot; még váltót se
követeltek tőle, csak a becsületszavát.</p>
<div class="figcenter" style="width: 557px;"><a href=
"images/i029hq.png"><img src="images/i029.png" alt="" title=
"" /></a></div>
<p>Bódi éppen a kért becsületszót szavalta, midőn belépett a
pap.</p>
<p>– Pénzt hoztam! – ez volt az üdvözlete.</p>
<p>Hat a bomba is, hat a száraz menykő is, ha lecsap a tömeg közé,
de a Bacsák megjelenése bombánál, <span class="pagenum"><a name=
"Page_128" id="Page_128">-128-</a></span> menykőnél is jobban
hatott. És sokkal kellemesebben.</p>
<p>Bódi menten nyakába ugrott és összeölelte családja hű
tanácsosát. Filax vigyorgott és szepegett. Vigyorgott, mert örült a
pénznek, de szepegett, mert mit mond majd róla a pap Fenesen. Éppen
a legnyalkább Kramer-féle habitusában volt és olyan lakkos stibli
nyikorgott a lábán, mint Esterházy hercegnek.</p>
<p>No, meg is bámulta Bacsák uram érdeme szerint.</p>
<p>– Ijnye, az áldóját, de kivakarodott, a mióta nem láttam, édes
öcsém uram!</p>
<p>– Bocsánat! – hebegte Filax, kinos zavarban.</p>
<p>De a jólelkü pap legott szétoszlatta aggályait.</p>
<p>– Ugy van az jól, öcskös, – mondta s megveregette a
filozopter-jogász vállát, – bolond az, a ki nem ur, ha teheti.</p>
<p>Aztán körülnézvén, a hitelezőkhöz fordult:</p>
<p>– Kik légyenek az urak?</p>
<p>Bódi sorra bemutatta őket…</p>
<p>– Ez itt Fillinger ur, a hires; igen becsületes ember, kerek
ezer forinttal tartozom neki…</p>
<p>Bacsák megrázta a Fillinger ur kezét.</p>
<p>– Tisztelem az ilyen derék, jóravaló embert, a ki tudja, mivel
tartozik egy fenesi Fenessy urfinak.</p>
<p>Fillinger ur mekegett és hajlongott. A többi hitelező se
különben. (Mert valamennyit megdicsérte Bacsák.) Nem láttak ők még
soha ilyen papot.</p>
<p>Bezzeg leesett az álluk, mikor a fizetésre került a sor. Mert
ezen a ponton már egy csöppet sem volt <span class=
"pagenum"><a name="Page_129" id="Page_129">-129-</a></span> Bacsák
uram kuláns. Mindjárt ki is jelentette, hogy szigoruan át fogja
nézni a listát, mert becsapatni magát nem engedi. Azzal nekidült a
számlák jegyzékének és megvizsgált minden egyes tételt
töviről-hegyire.</p>
<p>És nem hiába dolgozott, kisült, hogy kerek ezer forintocskával
<i>tévedtek</i> a hitelező urak…</p>
<p>Denique helyes volt a fránya pap sejtelme, a midőn a Bódi
adósságát háromezer forintra taksálta. Ki is fizette legott az
egész összeget, miután bicskával fölfejtette a kabátja bélését.</p>
<p>A hitelezők hajlongva távoztak… Magukra maradtak a fenesiek. Egy
ideig szótlanul bámultak az egymás képébe; a pap szólalt meg
először, a helyzet ura:</p>
<p>– Ihatnám! – sóhajtott föl epedve. – Merre van itt legközelebb
egy jóravaló korcsma?</p>
<p>Filax elősorolta a környék valamennyi korcsmáját, azok előnyeit
és hátrányait. Legjobban dicsérte a Kéményseprőhöz cimzett csárdát,
a hol piaristabort mérnek s öt krajcárért finom zaftos virstli
kapható.</p>
<p>– Akkor ne pocsékoljuk a drága időt, – mondta a pap, –
menjünk.</p>
<p>Bódi eleinte tiltakozott, hogy ő holmi lebujba nem teszi be a
lábát, de addig könyörgött neki Bacsák, hogy végre megadta
magát.</p>
<p>A Kéményseprő egy szurtos kis boltives helyiség volt, a hol
boron és virstlin kivül egyebet kapni nem lehetett. A vendégeket
hopkáló bóbitás pincérleányok szolgálták ki, a mi a papot
<i>éhomra</i> egy kissé feszélyezte. Nem mintha nőgyülölő lett
volna, hanem <span class="pagenum"><a name="Page_130" id=
"Page_130">-130-</a></span> éppen, mert nem volt nőgyülölő.
Féltette a papi dignitását. Kacsintani szeretett volna és le
kellett sütnie a szemét. A szemérmetest kellett játszania, holott
egy csöppet sem volt szemérmetes.</p>
<p>A helyzet félszegségét öregbitette a leányok csintalankodása. A
szemébe mosolyogtak Bacsáknak, áthajoltak a vállán: ugy tették
eléje a bort. A hamisabbja Bódi gyönyörüségére még azt is
megcselekedte, hogy megérintette kezét vagy boglyas fejét, (mintha
véletlenül esett volna meg), összekoccantotta a Bacsák
üstökével.</p>
<p>Nagy kinban volt a pap. Kinjában nyakalta a bort, mint a gödény
s ugy hányta magába a virstlit, hogy se szeri, se száma. Ezenközben
izzadt és néma volt, mint a csuka.</p>
<p>Filax sunyin mosolygott, roppantul élvezte a pap zavarát.</p>
<p>– Hát, ugy-e, hogy pompás egy kis hely ez? – kérdezte finom
maliciával.</p>
<p>Bacsák dühös pillantást vetett reá:</p>
<p>– Pompás, egye meg Tantaluszszal egy tálból.</p>
<p>Bódi nem állhatta meg, elkacagta magát:</p>
<p>– Sose kinlódjék, édes papom, – mondta, – nézzen bátran a
kisértés szemébe, hiszen nem tudják meg Fenesen.</p>
<p>Bacsák nem is igen tiltakozott a tanács ellen.</p>
<p>– Hásze csak ne lenne rajtam ez a hosszu papi áttilla, –
jegyezte meg és szinte megvetéssel nézte le az alkalmatlan
ruhadarabot.</p>
<p>– Oda se neki! – biztatta Filax is. – Esküszünk, hogy nem
szólunk otthon senkinek. <span class="pagenum"><a name="Page_131"
id="Page_131">-131-</a></span></p>
<p>Bacsák izgett-mozgott, melegedni kezdett a füle töve, hátrább
tolta székét és kinyujtotta lábát az asztal alatt. Aztán egyet
pödört bajuszán és kihivóan fölvetette fejét.</p>
<p>– Bort ide, fruskák! – rikkantotta el magát, – friss bort,
szaporán!</p>
<p>Ettől a pillanattól fogva teljesen átlényegült a pap. Maga alá
türte hosszu kabátját és megeredt a szava. Csak ugy ontotta a jóizü
falusi tréfákat. S hogy gyérülni kezdett a vendégsereg, köréje
csődültek a korcsmai tündérek, hovatovább le is ültek melléje.</p>
<p>Bacsák már azt se bánta. Kutya kedve kerekedett. Mikor
eltávozott az utolsó vendég is, (hopp Sári sarokra!) derékon kapott
egy szőke törleszkedő cicát s elropta vele a kállai kettőst, annak
rendje-módja szerint kikopogván csizmája sarkával a csárdás minden
cifraságát…</p>
<p>Estére járt az idő, midőn végre a szabad levegőre kerültek.
Kemény legények voltak mind a hárman, fenesiek: egyiküknek sem
ártott meg a bor. Csak a tánc ártott meg a papnak, azt mondta:
oldalszurást kapott. S erővel azt követelte Csigolyánétól, hogy
kenje meg. De ezt a kivánságát Filax kikérte magának. Inkább
kerittetett neki hamarjában egy kenőasszonyt, a ki azonban olyan
rut vala, hogy a papnak ijedtében legott elmult az oldalszurása.
<span class="pagenum"><a name="Page_132" id=
"Page_132">-132-</a></span></p>
<div class="chapter">
<h2>XIII.<br />
Takarodó. Filax letöretése. Bódi fordulása.</h2>
</div>
<p>Másnap már kora reggel megfujta Bacsák a takarodót. Csigolyánét
feldörömbölte, Filaxot kihuzta az ágyából a lábánál fogva.</p>
<p>– Pakkolni, öcskös, – mondta neki, – mert tiz órakor
indulunk.</p>
<p>– De hátha Bódika nem akar még menni! – ellenveté Filax.</p>
<p>– Muszáj, – világositotta föl Bacsák, – mert két órára Vácott
vár ránk a tekintetes ur.</p>
<p>Hü, ez ellen már nem lehetett ellenvetés. Hozzáfogtak a
csomagoláshoz: a pap, Csigolyáné és Filax. Teligyürték a hatalmas
bőröndöket. Ki térdelve, ki guggolva dolgozott.</p>
<p>Filaxot munkaközben szörnyü skrupulusok szállották meg.</p>
<p>– Tiszteletes ur!</p>
<p>– Tessék? – kérdezte a megszólitott egy bőrönd
összeszijjazásával kinlódván éppen.</p>
<p>– Én, – mondta Filax szivére tevén kezét, – teljesitettem
kötelességemet. <span class="pagenum"><a name="Page_133" id=
"Page_133">-133-</a></span></p>
<p>– Látszik, – válaszolt Bacsák s egy kétértelmü mosoly vonult el
ajakán.</p>
<p>Ez a mosoly sehogy sem tetszett Filaxnak.</p>
<div class="figcenter" style="width: 530px;"><a href=
"images/i030hq.png"><img src="images/i030.png" alt="" title=
"" /></a></div>
<p>– Miért nevet, kérem, szivesen? Az ember elvégre sincs fából, ki
kell, hogy rugjon a hámfából.</p>
<p>– Persze, hogy persze.</p>
<p>Filaxot idegessé tette a pap szemtelen flegmája. <span class=
"pagenum"><a name="Page_134" id="Page_134">-134-</a></span></p>
<p>– Maga se jobb, – fakadt ki, – a deákné vásznánál.</p>
<p>– Egy csöppel se, – hagyta rá Bacsák és ráhasalt a bőröndre,
hogy becsatolja végre.</p>
<p>Filax látván, hogy elvétette a taktikát, nekiment a papnak
minden taktika nélkül.</p>
<p>– Hallja, tiszteletes ur, ha csak egy szót is szól az itten
tapasztaltakról, a váltóról, a lakkos csizmámról, miegymás,
juhászkutya legyek, ha el nem mondom a tiszteletes asszonynak, hogy
mit csinált a tegnapi szőkével?</p>
<p>Bacsák fölállott erre és farkasszemet nézett Filax-szal.</p>
<p>– Mit csináltam én a tegnapi szőkével? Halljuk hát.</p>
<p>– Megölelgette.</p>
<p>– Hát aztán?</p>
<p>– Megcsókolta a haját!</p>
<p>– Mit még?</p>
<p>– Egyszóval elcsábitotta, – rikoltotta Filax türelméből
kijöve.</p>
<p>Bezzeg nem jött ki ősi flegmájából Bacsák.</p>
<p>– Mind való igaz, a mit mondott, öcsém, – ismerte be s
hamiskásan hunyorgatott hozzá, – az is bizonyos, – folytatta, –
hogy megcibál az asszony, ha megtudja a valót… De még annál is
bizonyosabb, hogy föl nem akaszt, hanem megbékél harmadnapra,
annyival is inkább, hogy nem ez az első eset: öleltem én, egye meg
a macska a rossz természetemet, nemcsak szőkéket, barnákat is.</p>
<p>– Mit akar ezzel mondani? – kérdezte elhülve Filax. <span class=
"pagenum"><a name="Page_135" id="Page_135">-135-</a></span></p>
<p>– Hát csak azt, – felelte a pap, – hogy nekem semmi különösebb
bajom nem származhatik abból, ha félreprédikálok… Ellenben öcsémnek
alighanem a szűre bánja, ha kitudódik a miskulanciája.</p>
<p>– A miskulanciám? Mit ért miskulancia alatt?</p>
<p>– Azt, – vágta ki Bacsák kiméletlenül, – hogy ugy iszik, mint a
szűrszabó; azt, hogy huszpengős lakkos stiblit és hetvenforintos
gálát visel a nyolc pengő hónapi fizetéséből; azt, hogy
elcsábitotta Csigolyánét a Bódikától, szegénynek másutt kellett
kereskednie; azt, hogy…</p>
<p>Nem folytathatta Bacsák a létániát, Filax mint egy dühös hörcsög
a szavába vágott:</p>
<p>– Honnan tudja, hogy elcsábitottam Csigolyánét? És mi köze
hozzá?</p>
<p>– Nekem semmi, – mondta a pap szörnyü flegmával, – de a
tekintetes urnak alighanem lesz hozzá némi kis köze. Mert, –
magyarázta ide-oda billegetvén bütykös mutatóujját, – az én
tudomásom szerint villámháritónak szegődtették a ténsasszonyt az
urfi mellé, már pedig hogy háritson a villámháritó villámot, mikor
öcsém a tetejébe ül.</p>
<p>Filax elsápadt a sujtó logika hatása alatt.</p>
<p>– Az Istenért, hát tönkre akar tenni? – nyögte
kinos-fájdalmasan.</p>
<p>Csak azt akarta a ravaszdi pap, hogy végkép meghódoljon az
ellenfele. Mindenha olyan volt a magyar természet: nem reagált a
megfélemlitésre, de a legyőzöttel szemben nagylelkü volt: annak
semmi kérését nem tagadta meg. Hát Bacsák sem. Odalépett a legyürt
Filaxhoz és vállára tette kezét. <span class="pagenum"><a name=
"Page_136" id="Page_136">-136-</a></span></p>
<p>– Ne féljen, öcsém, – biztatta. – Én csak azt akartam
megmutatni, hogy az ördögtől sem félek, de most már, hogy beadta a
kulcsot, egész nyugodtan ihatik: én nem árulom el.</p>
<p>Filax hálát rebegett. Boldog meghatottságban kezet csókolt
Csigolyánénak és kisubickolta a Bódi cipőjét. Föltette magában,
hogy a fenesiekre való tekintettel visszakapál régi filozopteri
erényeihez. Nem csuda, hogy a hosszas urizálás után kissé elvetette
a sulykot s ott kezdte, a hol még a sárospataki kollégyiomban
hagyta el: a subickoláson.</p>
<p>… A pap által jelzett időre különben minden elvégeztetett. A
bőröndök összecsatolva, a konyhaedények elzárva, a butorok
letakarva. A kocsik is előállottak Bacsák rendelkezésére: a hazai
bricska és egy pakkos. Most már csak Bódi kikészitése volt hátra. A
pap tervezte ugy, hogy ez a csimbók utoljára maradjon. Hogy
eszmélni se legyen ideje Bódinak. Különben egyet gondol és megköti
magát.</p>
<p>A kényes ügy elintézését természetesen magának tartotta fönn
Bacsák. Felköltötte Bódit.</p>
<p>– Bódika! Bódika!… Tessen felöltözködni, mert már igen várja a
tekintetes ur!</p>
<p>Bódi megdörgölte szemét.</p>
<p>– Hol?</p>
<p>– Vácott.</p>
<p>– Vácott?</p>
<p>– Ott.</p>
<p>– És hol vagyunk most?</p>
<p>– Most még csak Pesten vagyunk, de két órakor már Vácon kell
lennünk.</p>
<p>– Ki mondja? <span class="pagenum"><a name="Page_137" id=
"Page_137">-137-</a></span></p>
<p>– A tekintetes ur. Azzal fenyegetett, hogy nem kapok az idén
kommenciót, ha az urfit haza nem hozom.</p>
<p>– Oda se neki, jótállok a kommenciójáért.</p>
<p>– Az ám, – ellenveté a pap, – de még egyebet is igért.</p>
<p>– Mit?</p>
<p>– Azt, hogy elcsapja Filaxot. És Filax akkor, a mint én őt
ismerem, világgá bujdosik.</p>
<p>Filax éppen belépett s a pap állitását esküvel erősitette
meg.</p>
<p>Ez hatott. Bódi dünnyögve bár, felöltözködött.</p>
<p>A pap Bódival a bricskába ült. Filax a bakon foglalt helyet.
Csigolyáné a málhás szekéren telepedett le, mert valakinek a
podgyászra is vigyáznia kellett.</p>
<p>Az utazás különben nem volt éppen vig. Filaxot a lelkiismerete
furkálta, de Bódinak is megmozdult a szive. Soha nem sejtett
érzések fakadtak ki belőle egyszeribe. Mintha igen bántotta volna
valami. Bár maga sem tudta határozottan, mi. Csak ugy érezte, hogy
nem fog merni az apja szemébe nézni… Mentül jobban közeledtek
Váchoz, antul busabbak lettek Bódi és Filax.</p>
<p>De a papnak sem volt meg a szokásos jókedve, szótlanul pipált és
gondteljes ráncokba szedte homlokát.</p>
<p>Végre is Bódi törte meg az apathiát.</p>
<p>– Hát magának mi baja, papom?</p>
<p>A pap láthatólag megörült a kérdésnek.</p>
<p>– A lelkemet nyomja valami, – mondta bünbánó képet vágván.
<span class="pagenum"><a name="Page_138" id=
"Page_138">-138-</a></span></p>
<p>– Az a kis tánc? – fitymálódott Bódi.</p>
<p>– Nem az a kis tánc, – vallotta be Bacsák, – azt én nem bántam
meg, egvebet bántam meg.</p>
<p>– Ki vele!</p>
<p>– Nem haragszik meg, Bódika?</p>
<p>– Nem.</p>
<p>– Maga ellen vétettem.</p>
<p>– Akkor sem.</p>
<p>– Hát akkor, – gyónta meg a pap megkönnyebbülve, – szégyenkezve
bár, de bevallom, hogy fillentettem.</p>
<p>– Mit fillentett? – kérdezte Bódi könnyedén.</p>
<p>– A tekintetes ur nem vár bennünket Vácott…</p>
<p>Bódi elnevette magát.</p>
<p>– Attól félt, – kérdezte, – hogy e jámbor fillentés nélkül nem
vasal ki Pestrül?</p>
<p>– Eltalálta, Bódika. A maga helyébe képzeltem magamat…</p>
<p>– Hej, – sóhajtott föl Bódi, visszaesve előbbi melankóliájába, –
nem igen rózsás most az én helyem…</p>
<p>Vácott stációt tartottak a Kuriában. Ebéd ideje volt, de csak a
pap evett. Filax csak ivott. Bódi még inni se tudott.</p>
<p>A pap sehogysem értette meg a kedveknek ilyetén lehangoltságát.
Orrontotta ugyan, hogy némi turpisság esett a Bódi vizsgálata körül
(attul fáj az ifjak feje), de hogy miben állott a turpisság, még
csak nem is sejtette. Már-már arra gondolt, hogy hamisitvány volt a
rektor levele s Bódi egyáltalában nem vizsgázott. S ez a gyanuja,
bármily kuláns is volt az ethikája, fájdalmat okozott neki.
Elhatározta, <span class="pagenum"><a name="Page_139" id=
"Page_139">-139-</a></span> hogy kezébe veszi az ügyet s
helyrevágja, ha lehet, a Bódi eme könnyelmü ballépését.
Félreszólitotta a busuló fiut és kezét kezébe vette, ugy nézett a
szeme közé.</p>
<p>– Bódika, szeret-e engem?</p>
<p>– Szeretem, papom.</p>
<div class="figcenter" style="width: 589px;"><a href=
"images/i031hq.png"><img src="images/i031.png" alt="" title=
"" /></a></div>
<p>– És bizik-e bennem?</p>
<p>– Mint az édesapámban.</p>
<p>– Akkor, – kérte a pap s ellágyult különben érces hangja, –
öntse ki a szivét. Meg akarom könnyiteni.</p>
<p>Bódi lesütötte szemét. A pap folytatta:</p>
<p>– Ugy-e, hogy nem tette le a vizsgálatot? Nincs testimonium?
<span class="pagenum"><a name="Page_140" id=
"Page_140">-140-</a></span></p>
<p>– Van testimonium, – válaszolt Bódi őszintén, – de a vizsgálatot
nem tettem le.</p>
<p>Bacsák nagyot nézett.</p>
<p>– Hogy lehet az?… Hamisitvány a testimonium is?!…</p>
<p>– Nem hamisitvány a testimonium. A vizsgálatot Filax tette le
helyettem.</p>
<p>A pap fejbecsapta magát.</p>
<p>– Óh, én ökör! – kiáltott föl. – Ezt ugyan kitalálhattam
volna!</p>
<p>S azon való örömében, hogy a jellemekben nem esett nagyobb hiba,
– (zseniális stiklinek minősitette a Filax leleményességét,) – ugy
összeölelgette Bódit, hogy szinte ropogott bele.</p>
<p>– Ha csak ez! – kiáltott föl boldogan, – akkor kutyabaj,
Bódika!</p>
<p>Bódi mélyen elszégyelte magát a pap örömétől.</p>
<p>– Mit hitt?</p>
<p>A pap kivágta kálomistásan, minden kertelés nélkül:</p>
<p>– Biz én azt hittem, hogy meghamisitották a testimoniumot.</p>
<p>Bódinak minden vére arcába szökött. Ellökte magától Bacsákot s
égő arcát kezébe temette. Majd megbánta hevességét s változékony
lobbanó szive egész hevével a pap keblére vetette magát.</p>
<p>– Bocsásson meg, jó papom, megérdemeltem ezt a gyanusitást is.
Igy is hamisitvány, hazugság a testimonium.</p>
<p>Óh de szivesen megbocsátott Bacsák. Nemhogy, <span class=
"pagenum"><a name="Page_141" id="Page_141">-141-</a></span> még
mentegette is a Bódi <i>picike stiklijét</i>, Filaxra kenvén annak
minden odiumát.</p>
<p>De Bódi visszautasitott minden mentegetést, vigasztalást.
Elementáris erővel törtek ki szivéből családjának vérébe fogant
antik erényei: azok nem türtek elnézést, megalkuvást.</p>
<p>– Hazudtam, csaltam, – válaszolt Bacsák vigasztalására, – de
kiköszörülöm a csorbát, engem ugy segéljen!</p>
<hr class="tb" />
<p>… Az emberi lélek változásának megvannak a maga törvényei. De
ezek a törvények nem mindig számithatók ki, az egyéni jellemek
szerint változók. Sokszor a legnagyobb csapás is nyomtalanul
viharzik el az emberi sziv fölött, néha pedig egy átfutó hangulat,
borongós sejtelem, egy köny, egy fonnyadt virág is elég ahhoz, hogy
szeliddé simuljon a legszilajabb kedv, a legháborgóbb indulat. Az
átmenet ilyenkor oly gyors, annyira kiszámithatatlan, hogy az
átlényegülés kutforrása és folyamata emberi elmével ki nem
nyomozható…</p>
<p>Nem csuda, hogy se Filax, se a különben éleslátásu pap még csak
meg se közelitették a Bódi lelkivilágában hirtelen fölkavarodott
érzéseket. Távolfekvő okokban kerestek rá magyarázatot, a
minélfogva a való megoldáshoz nem juthattak el.</p>
<p>Hogy is!… Mily alapon képzelhette volna Filax, hogy Bódit a
bizonyitványa miatti lelkifurdalása renditette meg? Hiszen ő maga
kivánta s még csak egy-két nappal ezelőtt is nagy gyönyörüsége telt
a „virtuóz-stikliben“. A csinytevés volt életeleme: Filaxnak még
csak eszébe se botlott, hogy <span class="pagenum"><a name=
"Page_142" id="Page_142">-142-</a></span> a buzavetésben keresse a
konkolyt… Holott a konkoly ott terem.</p>
<p>… Az a levegő, a melyben Bódi közel egy évig élt, részegitő
elem: tele mikrobával, a mi megszállja az agyat és megtéveszti
annak itéletét. A nagyváros zürzavarában cinikus erkölcsök
teremnek, a miknek érintésétől lepattog a lélekről a zománc. A
szilaj életkedv kicsapongásaiban sincs annyi kártékony elem, mint a
tömegközöny tespedt nyugalmában. Itt fölismerhetetlenekké válnak az
emberi erények, a sziv értékei, a tiszta erkölcsök erősségei.</p>
<p>Bódi itélőképességét, duhaj egyéniségének egyensulyát itt: a
nagyvárosi élet élvezetei között vesztette el. Öntudatlanul.
Átlépte azokat a határokat, a miket veleszületett nemes kvalitásai
hóbortjai elé szabtak. Csalt. És azon a ponton volt, hogy eme
csalásának gyümölcsét is megszedje, hogy szemébe hazudjon apjának,
ártatlan lelkü édesmamájának…</p>
<p>Soha!… A mint kijutott a főváros megtévesztő légköréből: legott
tudatára ébredt annak, hogy hiba esett jellemén.</p>
<p>Jellem! Nagy szent szó volt ez a Fenessy-családban. Örök
tradició. Vallás, hit.</p>
<p>Mennél közelebb jutott az atyai házhoz: annál intenzivebben
fogta el szivét annak tiszta puritán szelleme. Mindjobban marta,
égette lelkét az önvád tisztitó tüze. Föltette magában keményen,
férfiasan, hogy azonnal leleplezi magát. Csak azon vivódott még,
szóljon-e szándékáról Filaxnak, a kit természetesen igen közelről
érintett emez elhatározása.</p>
<p>Nem szólt neki. És ezen a ponton talán helytelenül <span class=
"pagenum"><a name="Page_143" id="Page_143">-143-</a></span>
cselekedett. Igaz, nem számithatta ki hallgatásának megdöbbentő
következményeit… Általános nagy vonásokban ismerte apját: az öreg
nemes lelki tisztaságát, nagy elnéző szivét, nem gondolhatta, hogy
van egy olyan sarkpont is a világon, a melyen az a nagy sziv
könyörtelenné válik, a keresztyéni irgalmat nem veszi be…</p>
<p>Bódi elsőnek édesanyját látta meg Fenesen. A fehér asszony a
kert végiben várt édes magzatjára. Fehér ruhában állt ki oda lesbe:
ugy vágyta órákig lázasan epedve, mint egy szerelmes leány. S hogy
feltünt a kocsi a látóhatáron, tárt karokkal eléje szaladt,
átugorva bokrot, árkot, kőkupacot: fönséges szárnyak vitték, az
anyai szeretet szárnyai.</p>
<p>Bódinak érzelgésre nem hajlott a természete, mélyek, de
nyugodtak voltak az érzései. De az egyszer kivetette nyugalmából
lelke krizise. Meg sem állott kocsija, kiugrott belőle és már
messziről zokogva szaladt anyja elé. Keblére vetette magát és nem
tudott tőle megválni: sirt, folyton sirt, mint egy kis gyermek…</p>
<p>Kart-karba öltve gyalog mentek a parkon át. A pap orrát fujta
meghatottságában, Filaxra rájött a csuklás.</p>
<p>Öreg Fenessy Boldizsár a halastónál pipázgatott, midőn meglátta
fiát. Mióta embernyi ember lett, nem tett az öreg egyetlenegy siető
lépést s most elhajitotta kalapját, pipáját: ugy sietett fia elé.
Keblére akarta ölelni…</p>
<p>Egy sulyos, nagy pillanat következett… Bódi elsápadt, mint a
halál és elháritotta magától atyja <span class="pagenum"><a name=
"Page_144" id="Page_144">-144-</a></span> ölelését. Kezére hajolt,
csókolta görcsösen s ujból megeredtek a könnyei.</p>
<p>A vén szittyát megdöbbentette fiának ez a szokatlan
megindultsága. Valami ismeretlen veszedelmet sejtett ki belőle.
Izgalomtól remegve kérdezte:</p>
<p>– Mi lelt, fiam?</p>
<p>Bódi hátralépett és most már elszántan makacsul nézett atyja
szemébe: ugy válaszolt.</p>
<p>– Nem ölelhetlek meg édesatyám, mert foltot ejtettem
becsületemen.</p>
<p>Az apa, mintha meglökték volna, eltántorodott.</p>
<p>– Beszélj!…</p>
<p>– Nem vizsgáztam, a bizonyitványom csalás…</p>
<p>Fenesi Fenessy Boldizsár a fejéhez kapott. Elszédült. De menten
összeszedte magát.</p>
<p>– Akkor csakugyan nincs kit megöleljek, – mondta tompán, – nem
vagy a fiam.</p>
<p>Az édesanya, a végtelen szeretet, a nagy irgalom földi angyala,
szivettépő sikolylyal borult ura keblére.</p>
<p>– Boldizsár, ne kisértsd Istent, ne vétkezz fiad ellen! Vond
vissza, vond vissza!…</p>
<p>A kemény férfi ellökte magáról hüséges hitvesét.</p>
<p>– Nem vonom vissza, – mondta s egy elutasitó kézmozdulattal
elkergette fiát a szeme elől.</p>
<p>Bódi tántorogva szelte át a parkot. Mint egy álomkóros. Észre se
vette körülötte bugva repeső anyját. Se a papot, a ki sarkában járt
és váltig vigasztalta, erősitette: <span class="pagenum"><a name=
"Page_145" id="Page_145">-145-</a></span></p>
<p>– Bátorság Bódika, nincs semmi baj; Isten uccse, nem lesz semmi
baj…</p>
<p>… Filax ott maradt az öreggel és némi ájulások között meggyónta
neki a bizonyitvány történetét. Magára vett minden ódiumot,
önfeláldozással, becsületesen. Csakhogy kimentse Bódit.</p>
<div class="figcenter" style="width: 556px;"><a href=
"images/i032hq.png"><img src="images/i032.png" alt="" title=
"" /></a></div>
<p>Az öregnek láthatólag megkönnyebbült a lelke. De fiát azért nem
mentette föl. Mindössze Filaxra háramlott keserüségének a nagyobbik
része. S annak menten kifejezést is adott.</p>
<p>– Maga ezentul nem maradhat az én becsületes házamban, mert
megrontotta a fiamat. Ötezer forintot kap a szolgálatáért, aztán –
elkergetem.</p>
<p>– Megérdemlem, – ismerte be Filax. – További szava belefult
hangos csuklásaiba. <span class="pagenum"><a name="Page_146" id=
"Page_146">-146-</a></span></p>
<div class="chapter">
<h2>XIV.<br />
Gyászban a fenesi kuria. Mégis pap a pap. Bódinak szárnya nő.</h2>
</div>
<p>A fenesi kuria mintha gyászba borult volna… Boldizsár ur
elszomorodott, mint egy gazdátlan komondor, hitvese nem találta
helyét, bujkált a könnyeitől.</p>
<p>Az apai szigor nagy terhet mért a Bódi lelkére: az asztaltól
eltiltatott, nem volt szabad atyja szine elé se kerülnie…</p>
<p>Filax kiüzetvén a paradicsomból, fogta a vándorbotot, de
egyelőre nem ment vele a világ, csak a falu végére. Ott lakott
Csigolyáné. Filax legjobb szeretett volna örökre ott maradni, de ez
természetesen lehetetlen volt a pletyka miatt. Keserves
könnyhullatások között el kellett bucsuznia. Mikor kitette lábát a
fenesi határból, oly meghatottság vett rajta erőt, hogy elszédült
bele. Tántorogva támolygott egy utszéli kőszenthez s nem törődve az
arra járókelőkkel, leborult előtte s zokogva ölelgette lábait…</p>
<p>A közhangulat sötétségébe csak Bacsák, a pap volt képes
néha-néha egy fénysugarat ereszteni. Érezte a hű barát, hogy emez
érzelmi válságban <span class="pagenum"><a name="Page_147" id=
"Page_147">-147-</a></span> nagy szükség van rá a fenesi kurián,
hát nem sokat okoskodott, otthagyta az eklézsiát és egyszerüen
betelepedett az urikastélyba. Különösen Bódi végett tette, a kit
ugy szeretett, mint a saját fiát.</p>
<p>S valóban nagy szüksége volt a fiunak egy résztvevő kebelre,
mert nagyon elővette atyja néma megvetése, még fizikailag is.
Életerőtől duzzadó hatalmas fiatal teste megvánnyadt, ragyogó
szemének tüze kialudt s lecsuklott büszke tartásu szép feje. Váltig
azon töprengett, mivel tehetné jóvá megtévelyedését. De
itélőképességét is fölemésztette a bánata.</p>
<p>Mily jól esett neki, hogy ott állott a pap, oldalán, esze
nyugalmával, becsületes szeretetével, tanácsaival.</p>
<p>– A bizonyitványt semmisnek kell tekinteni és le kell vizsgázni,
– javasolta neki ez mindenekelőtt.</p>
<p>És Bódi megfogadta tanácsát: nekidült könyveinek és szinte falta
a tudományt. Oly kitartó, szinte fanatikus buzgalommal, a milyenre
csak a legerősebb jellemek képesek.</p>
<p>Meg sem nyilt az uj tanév, tökéletesen elkészült a tananyaggal.
Szót se szólt róla még édesanyjának sem, tervét csak Bacsáknak
árulta el. Az volt a szándéka, hogy a kész bizonyitványnyal kezében
kéri ki atyja bocsánatát. Megirta kérvényét: határnapot kért a
vizsgálatra a jogi dekanatustól. Egy hét mulva visszajött a kérvény
azzal a végzéssel, hogy nem érthető, mert az alma maternek csak egy
Fenessy Boldizsár nevü tagja van, az pedig már levizsgázott, még
pedig fényesen.</p>
<p>A végzés, bár el lehetett volna rá készülve, <span class=
"pagenum"><a name="Page_148" id="Page_148">-148-</a></span>
meglepte Bódit. Most már mittévő legyen? Leleplezze magát a tanári
kar előtt? Mily szégyen, mily megalázkodás!</p>
<p>Nem sokáig lázongott önbecsérzete: legyőzte magát. Elhatározta,
hogy nyiltan szembeszáll álszemérmével: mindent elmond Stiller
Mártonnak, a lelépő rektor magnifikusnak s ügyét az ő kegyeibe
fogja ajánlani. Aképpen cselekedett. A pap társaságában fölutazott
Pestre és a jó öreg professzor csakugyan eligazitotta a baját.
Egész lelkesedéssel cselekedte: imponált neki az ifju őszinte
megtérése.</p>
<p>Bódi vizsgálatát kitüntetéssel tette le. Mérhetetlen boldogság
járta át szivét, midőn kitünő bizonyitványával atyja elé lépett s
annak sujtó kezére borult. Pedig tudta, érezte, hogy ezzel még nem
nyeri el teljes bocsánatát.</p>
<p>Nem is. A vén Kátó nem vonta el ugyan kezét a fiától, de
hallgatag maradt. Csak éppen a szeme villant meg egy pillanatra.
Mintha egy könnycsepp égett volna benne. A másik pillanatban
elfordult és lehajtott gondolkozó fővel ellépett fiától… Igen
kemény ember volt az öreg nemes.</p>
<p>Azonban a Bódi helyzete ettől fogva mégis nagyot fordult.
Édesanyja még aznap közölte vele, hogy atyja megbocsátott neki,
ezentul az asztalnál étkezhetik.</p>
<p>Eleinte bizony kinos volt Bódira nézve ez az együttérzés, mert
atyja nem beszélt vele s ennek folytán feszélyezve volt az anyjával
s a pappal való társalgásban is. Ám lassacskán megtört a jégburok,
a mi az öreg ur szivét körülvette, fia komolysága s tapintatossága
megtette hatását. Midőn Bódi <span class="pagenum"><a name=
"Page_149" id="Page_149">-149-</a></span> tanulmányainak
folytatására került a szó, megszólalt végre.</p>
<p>– Mikor kell Pestre menned? – kérdezte igen szárazon.</p>
<p>Bódi válaszolt s azóta esett itt-ott szó közöttük. Sőt midőn
Bódinak el kellett utaznia, hosszu, komoly beszédbe ereszkedett
vele.</p>
<p>– Fiam, – mondta egyebek között, – jól tartsd eszedben, hogy
annak fejében, a mit őseid a hazáért cselekedtek, egy Fenessynek
sok minden szabad. Jogod van ahhoz, hogy fennhord a fejedet s apáid
véradója fejében megköveteld másoktól a kegyeletadót, – bizonyára
nem akad magyar, a ki ezt megtagadja tőled mindaddig, a mig méltó
vagy reá, – de egy dologhoz nincs jogod: hogy elpocsékold azt a
nagy erkölcsi tőkét, a miből nemzetségünk ereje kisarjadazott.
Örökre megsziveld a Fenessy-család hagyományos törvényeit:
<i>hazudni</i> és <i>félni</i> nem szabad.</p>
<p>Belerezgett az öreg nemes hangja a szive szavába és
megreszkettette a Bódi szivét is.</p>
<p>– Megszivelem, – felelte sápadtan, – hiszen megbünhődtem érte
keservesen…</p>
<p>Még folytatni akarta, de éppen belépett a pap s tapasztalván az
ünnepies hangulatot, kikapta szájából a Rákóczi-pipát.</p>
<p>– Itt maradhatok? – kérdezte bátortalanul.</p>
<p>Boldizsár ur felelt:</p>
<p>– Maradhat, papom, már <i>végeztem</i> a fiammal.</p>
<p>Bacsák először az apa szemébe mélyesztette tekintetét, aztán a
Bódi lelkét kutatta ki. S menten <span class="pagenum"><a name=
"Page_150" id="Page_150">-150-</a></span> tisztába jött a dolgok
állásával. És miután a helyzet csöppet sem elégitette ki,
elhatározta, hogy nem hagyja annyiban.</p>
<p>– Ha szabad tudnom, – kérdezte, – mit végzett vele a tekintetes
ur?</p>
<p>– A mit kellett, – mondta szinte elutasitólag Fenessy.</p>
<p>Ám a papot nem oly könnyü volt elutasitani. Nekidurálta kemény
kálomista fejét, hogy most már azért is kikezd a földesurával.</p>
<p>– Kötve hiszem, – mondta olyan kategórikusan, hogy Boldizsár
urnak leesett az álla.</p>
<p>– Mit lafatyol a levegőbe?</p>
<p>– Semmit sem lafatyolok a levegőbe. Tudom, a mit tudok.</p>
<p>– Mit tud maga?</p>
<p>– Azt, – vágta ki Bacsák villogó szemmel, elszántan, – hogy még
most sem bocsátott meg Bódikának igaz szivből, ugy, hogy végképp
levette volna lelkéről gyermekes tévedése terhét, – azt…</p>
<p>Az öreg ur kiegyenesedett.</p>
<p>– Bacsák, maga ahhoz nem ért…</p>
<p>Ám ez egyszer nem használt a büszkélkedése semmit. A pap
elementumában volt.</p>
<p>– Mit? – kiabált a Rákóczi-pipával hadonászva, – hogy nem értek
hozzá? A keresztényi szeretethez nem értek?! Hát akkor mihez értek,
instállom? Tessen megmondani.</p>
<p>– A mi törvényeinket maga nem ismeri…</p>
<p>Egyéb se kellett Bacsáknak. A nagyur gőgös megjegyzésére olyan
templomi prédikációt penderitett ki egyálltó helyében, az ebédlő
közepén, hogy <span class="pagenum"><a name="Page_151" id=
"Page_151">-151-</a></span> beleszédült az öreg Fenessy. Szava
pattogott, mint az ostor, az <i>ige</i> ugy ömlött szájából, mint
ég csatornájából a záporeső. Halántékere kidagadt, szikrát szórt a
szeme… Hej, most ugyan nem mókázott a pap! Nem lehetett ráismerni a
pompás adomázó atyafira: csupa méltóság volt, csupa lélek, Isten
kedve szerint való pásztora nyájának.</p>
<div class="figcenter" style="width: 545px;"><a href=
"images/i033hq.png"><img src="images/i033.png" alt="" title=
"" /></a></div>
<p>Boldizsár ur csak hallgatta, ámulva, merőn. Soha se hallott ő
ilyen ékes orációt. Se annyi igazságot, se oly kemény itéletet. Nem
volt hozzászokva, <span class="pagenum"><a name="Page_152" id=
"Page_152">-152-</a></span> hát eleinte alig tudta tájékozni magát.
Hovatovább azonban megmozdultak szivében az elnézés szelidebb
érzései s maga se tudta, hogy történhetett meg: kitárta karját,
hogy keblére ölelje fiát.</p>
<p>Maga Bacsák se remélt ekkora hatást a szavaitól. Büszke is volt
reá egész holta napjáig. Egy hétig egyébről sem beszélt, mint erről
a „győzelméről, a mit a tekintetes uron aratott.“</p>
<p>– Megadtam neki! – mondogatta. – Az egész Magyarországon én
vagyok az egyedüli ember, a ki szemébe merte mondani az igazat.</p>
<p>A nyakas nemes megtörésének természetesen főképpen Bódi miatt
örült a derék pap. Roppant fájt neki az eleven izzóvérü fiu
buslakodása s tudta, hogy mindaddig, a mig ki nem fakad a makacs
nagyúr erőszakosan elfojtott atyai szeretete: vissza nem tér régi
ragyogó életkedve, szikrázó humora, a mibe neki annyi gyönyörüsége
telt.</p>
<p>Hálás is volt érte a fiu.</p>
<p>– Papocskám, bácsikám, – mondotta s összeölelgette lelkes
védőjét, – ezt én magának sohasem felejtem el.</p>
<p>– Nono, – háritotta el Bacsák a hálálkodást, – nem magáért
tettem, hanem magamért. Teli volt vele a torkom, megfultam volna
bele, ha ki nem adom…</p>
<p>Kemény magyar ember nehezen enged, de ha egyszer kiengedett,
keserüséget, salakot nem hagy a szivében. Boldizsár urnak oly
őszinte volt a fiával való kibékülése, hogy szinte elfelejtette ugy
az ő tévedését, mint a saját bánatát eme tévedés miatt. De Filaxnak
nem tudott megbocsátani. Most már <span class="pagenum"><a name=
"Page_153" id="Page_153">-153-</a></span> egyedül reá háritotta azt
a bünt, a mit Bódi elkövetett. Ő tévesztette meg fia egyenes
lelkét, vélte, bizonyitja a fiu magábatérése, őszinte
megbánása…</p>
<p>Arról tehát szó sem lehetett, hogy ujra Filaxot szerződtesse
Bódi mellé… Másképpen állt a dolog Csigolyánéval. A gondos apa,
tekintettel ama veszedelmekre, a mik egy fiatal fiut a nagyvárosi
ledér nők részéről fenyegetik, ragaszkodott hozzá, hogy ismét
Csigolyáné vezesse a Bódi háztartását.</p>
<p>Azonban Csigolyáné csudálatosképpen megbicsakolta magát. Hogy ő
nem megy a félvilágért sem, mert hogy ő tisztességes asszony, nem
engedheti a becsületét.</p>
<p>Boldizsár ur nem igen értette a hires menyecske eme hirtelen
megtérését.</p>
<p>– Mi lelte magát, lelkem?</p>
<p>Csigolyáné nem akart vallani.</p>
<p>– Nem megyek, – hajtogatta egyre. Egyebet nem mondott.</p>
<p>Boldizsár ur végre is fiától akarta megtudni a valót.</p>
<p>– Összevesztetek Csigolyánével?</p>
<p>Bódi, egy pillanatig sem habozott, megmondta az igazat.</p>
<p>– Én vagyok a hibás, apám, elhanyagoltam, Filax meg igen is
kultiválta, hát most ő iránta érzi hűségre kötelesnek magát.</p>
<p>Az apa megcsóválta fejét.</p>
<p>– Hát most már kit keritsek neked?… Se nevelőd, se
gazdasszonyod.</p>
<p>Bódi eloszlatta atyja aggodalmát. <span class="pagenum"><a name=
"Page_154" id="Page_154">-154-</a></span></p>
<p>– Nevelőre most már nincs szükségem, édes apám, gazdasszony meg
akad Pesten is.</p>
<p>Denikve Bódi egyedül utazott föl Pestre. Tehát egész más alapon
kellett berendezkednie, mint az előző évben. A maga erejéből és
izlése szerint, tanácsadó, támasz nélkül. És ez a tudat jól esett a
fiunak. Eddig ugyszólván egy lépést se tett az életben magától, még
gondolkozni is más gondolkozott helyette. Hát most már másképpen
lesz. És megmutatja, hogy tud a lábán járni s nem fog
megbotlani.</p>
<p>Régi lakását megtartotta ugyan, de nem otthon étkezett. Ebédre,
vacsorára a Tigris-be járt. A Tigris elsőrendü szálló volt
akkoriban. Duhajkodni biz ott nem lehetett. Eleinte nem is igen
tetszett Bódinak az ott divatozó komoly tónus, egész lelke
visszarítt a Komlóba, de dicséretére váljék, megemberelte magát.
Elgondolta, hogy ezentul már saját maga felelős minden tettéért,
hát inkább nem jár el olyan helyre, a hol könnyen elragadhatja a
vére.</p>
<p>Ez a lemondás különben sem igen esett nehezére, mert szinte
végképpen szétszóródott tavalyi vig kompániája. A sógort, az
ősjogoncot otthon fogták szülei s rövid uton megházasitották;
Szinay Jancsi azonképpen járt, azzal a különbséggel, hogy ő a saját
szakállára házasodott. Egy vidéki primadonnát vett el szülei
tiltakozása ellenére. Hát most avval élt és maga is szinésznek
csapott föl: a kedélyes apaság a szerepköre. Azután Csiba Feri is
elkallódott valahová, de nem tudni hová… Egyszóval a régi cimborák
közül egyedül Sághy Tóni jött vissza jogásznak, az is úgy, hogy
sehogyse. Egy tanárhoz dugták be teljes ellátásra s havi költőpénz
fejében nem <span class="pagenum"><a name="Page_155" id=
"Page_155">-155-</a></span> kapott csak három bankóforintot. Tehát
cimborának szegény Sághy Tóni se számithatott.</p>
<p>Bódinak, hogy agyon ne únja magát, uj ismeretség után kellett
néznie. A Tigris-ben nem igen étkeztek jogászok, többnyire csak
katonatisztek és előkelő vidéki urak, hát kénytelen volt körülnézni
az egyetemen. Eleinte csak a folyosókon ődöngött, de később
unalomból betért egy tanterembe is. Az öreg Wenzel (mindig öreg
volt) tartott ott előadást a magyar jogtörténetből, cseh létére oly
magyaros tüzzel, szinte fanatikus hévvel, hogy megkapta a Bódi
szivét. Ezentul egyet sem mulasztott el Wenzel előadásai közül.
Rájött a tudomány ízére s ha nem is éppen törte magát érte,
naponkint egy-egy órát elolvasgatott. Egyszóval elérkezett a Bódi
érési ideje. Anélkül, hogy csappant volna életkedve, abba hagyta a
régi komédiákat, a magábaszállás egy-egy csendes órájában szinte
pirult tavalyi idétlen csinjai miatt.</p>
<p>Föltette magában, hogy ezentul komolyabb, lehetőleg nálánál
idősebb emberek társaságát keresi föl, olyanokét, a kiknek szaván
okulva, lelkesedni lehet. Szive szükségét érezte valami eszménynek
ösztönszerüleg, öntudatlanul.</p>
<p>Hamarosan megtalálta ezt az eszményt. Megragadta lelkét
mindnyájunk édeskinos aggodalma, szivárványos álma, gyönyörteljes
reménye: a haza nagysága…</p>
<p>Fiatal költők és publicisták társaságába vetődött. Afféle titkos
társaság volt ez, mert akkoriban nem igen lehetett a hazáról szabad
szót ejteni. A festők allegóriákban öntötték ki honfiui bánatukat,
a <span class="pagenum"><a name="Page_156" id=
"Page_156">-156-</a></span> regényirók régi dicsőségről zengettek:
a faji erő önbizalmát csak ilyenformán lehetett ápolniok és
szitaniok. Lélekemelő munka volt ez, rengeteg szivjóság, naiv
reménykedés, hit kellett hozzá: olyan kvalitások, a milyenek ma már
aligha teremnek meg a magyar lélekben. Ma már a számitó rideg ész
dominál az érzések fölött, a hatalmi suly opportunisztikus kérdése
az eszményi szabadság és népboldogság fölött… Idegen szelek
fujdogálnak… A saját portáján való hajdanti kiskirály otthagyja
szabad birodalmát, s egy idegen hatalom szolgálatába csatlósnak
áll… Mily dőreség!… A nagyzás vak, a nagyzás bukni szokott!…</p>
<p>Bódi fájdalmasan érezte inferioritását a lánglelkü szellemi
munkások társaságában. Azok agyából szinte pattogtak az eszmék,
alakot öltöttek, s meghóditották a kishitü kételkedőt. A nemzeti
sötétség hadvezérei voltak ők… És ő semmi közöttük! Ő a honfoglaló
Fenessyek utódja, a hadvezérek sarja egyszerü szürke közkatona, a
kinek semminemü szerep se jutott… Csak legalább odavághatna
valahová!… Oda, a hol legjobban fáj a németnek. Azt sem bánta
volna, ha agyonütik érte…</p>
<p>Teljesült a Bódi kivánsága. Betört hat német koponyát. És nem
ütötték érte agyon, mert nem hagyta magát. Csak becsukták egy
kicsit… De csakhamar jött a hajnal hasadása és megnyilt börtöne
ajtaja. <span class="pagenum"><a name="Page_157" id=
"Page_157">-157-</a></span></p>
<div class="chapter">
<h2>XV.<br />
Bódi csatája. A vitéz kapitány.</h2>
</div>
<p>… A Tigrisben történt, farsang idején. Bunkó huzta, a kuruc
melódiák nagymestere. Könybefutó szemmel, vad keserüséggel. Vádolt
a hegedüje hurja, sirt és jajgatott…</p>
<p>A Cinka Panna nótájának szivfacsaró kezdő akkordjaira néma csend
támadt a zsufolt étteremben. Menyecskék arca kigyult, férfiak ökle
görcscsé szorult az asztal alatt.</p>
<p>A napos rendőrtisztviselő ott ült hivatalos sarkában, s kaján
gyülölettel szemlélte a magyar faji láng föllobbanását. De nem volt
hatalma a szivek fölött. Rákóczi sirból kikelő szellemének
lázitását szótlanul kellett eltürnie. Az áriának nincs szövege: a
zsarnok sem kapaszkodhatik belé.</p>
<p>Bódi magányosan ült egy asztalnál: barátait várta. Előtte
gyöngyöző francia <i>sampányer</i>, de nem ivott belőle. Keserü ize
volt a torkának befelé sirt könyeitől. Végigkönyökölt az asztalon
és a hajába markolt. Ugy hallgatott, ugy szenvedett…</p>
<p>Szemben vele a katonatisztek törzsasztalánál némi kelletlen
feszengés volt észlelhető, de az érzelmek <span class=
"pagenum"><a name="Page_158" id="Page_158">-158-</a></span>
hullámzását megzavarni vagy kigunyolni nem merte senki fia se. Vagy
talán nem is akarta. Lehet, hogy megmozdultak titokban azok a fakó
kerékbetört katonaszivek is, a melyekben akkor csak egy eszmény
termett meg: a császári járom szimboluma.</p>
<p>Ám a hatalmas szellemidéző ábránd elhangzása után egyszerre
megváltozott a katonák hangulata. Mintha röstelték volna a magyar
zene varázsának való meghódolásukat: hangos, frivolan fesztelen
társalgásba csaptak át, mintegy profanizálni akarván a közönség
fájdalmas-édes, némán borongó érzéseit.</p>
<div class="figcenter" style="width: 552px;"><a href=
"images/i034hq.png"><img src="images/i034.png" alt="" title=
"" /></a></div>
<p>Bódinak minden vére fejébe szaladt. Megfeszültek az izmai. Lábát
maga alá rántotta és öntudatlan <span class="pagenum"><a name=
"Page_159" id="Page_159">-159-</a></span> mozdulattal megmarkolta,
pezsgős palackja nyakát: ugy nézett a tisztekre égő szemmel, kihivó
daccal.</p>
<p>Hát persze azok öten voltak és kard lógott a szögön a fejük
fölött. Nem ijedtek meg a Bódi tekintetétől a derék legények, hanem
a szemébe kacagtak nagy bátorságosan.</p>
<p>Bódinak vérbeszaladt a szeme. Nemzetségének ősi faji jegye: a
kérlelhetetlen, romboló, fanatikus Fenessy-gőg egyszeribe urrá lett
esze, minden porcikája fölött. Ugy fölpattant székéről, mintha
pokolgép lökte volna föl és mint a bomba, ott termett a tisztek
előtt.</p>
<p>– Ki mer vigyorogni? – üvöltötte a képükbe rekedt, szinte
állatias hangon.</p>
<p>A nagy teremben általános megdöbbenés. Egy pillanatra megfagy a
szó, megful a hang a várakozó kiváncsiság feszült atmoszférájában…
Mi lesz?!…</p>
<p>A tisztek, ugylátszik, erősen fegyelmezett gentlemanek, nem
reagálnak a támadásra a maguk esze és érzése szerint, ülve maradnak
és legmagasabb rangjukbeli társuktól várják a kezdeményezést. Az ő
parancsát lesik.</p>
<p>Csakhogy az nem szól, nem mozdul ám. Elsápad és összecsikoritja
fogát: ugy néz farkasszemet Bódival.</p>
<p>Az izzóvérü fiu nem állja ezt a fagyos tekintetet, mint a hogy a
fékevesztett vihar nem áll meg a tölgynek, kicsavarja, ha dacol
vele.</p>
<p>– Bitangok, hazátlan kutyák! – szakadt ki a káromlás
összeszorult torkából s egyben olyat vágott öklével a tiszti asztal
sarkára, hogy fölbuktak rajta a poharak. A bor szétfolyt az
abroszon, de kapott a <span class="pagenum"><a name="Page_160" id=
"Page_160">-160-</a></span> tisztek ruhája is. A sápadt
pléhgalléros törzstisztnek éppen a szeme közé is fröcscsent
valahogy.</p>
<p>Ezzel aztán be is telt a vasfegyelem mértéke: nem vártak többé
jeladást: fölugráltak a katonák és kardjukhoz kaptak.</p>
<p>A közönség mint zaklatott tábor a vészjelre megmozdult és a
helyzet bizonytalansága fölötti zavarában ideges csoportokká
tömörült. A gyengébb hölgyecskék sikongtak és ájuldoztak, a
bátrabbak kipirulva, nedves szemmel csüngtek Bódin, a mint az a
tisztek fenyegető magatartása első pillanatában hátraszökött és
önvédelmi állásba helyezkedett. Jobbjával egy gazdátlan széket
markolt föl és magasra emelte a feje fölé. Baljában teli pezsgős
üvege. Ugy várta a támadást.</p>
<p>Leghamarább egy gyerkőc hadnagy kapta le kardját a fogasról s
nem várva be bajtársait, vak önbizalommal Bódira rohant.</p>
<p>A veszély tudata menten helyreállitotta a Fenessy-gyerek
szenvedélytől megbillent lelki egyensulyát. Válságos pillanatokban
legélesebb a bátrak esze: Bódi higgadt elmével, nyugodt szivvel
vette birálat alá a helyzetet… Mindenekelőtt (még mielőtt a többi
tiszt megtámadhatta volna) a hősködő kis hadnagyot tette el láb
alól. A székkel kiütötte kezéből a kardot s fejéhez vágta a pezsgős
üveget.</p>
<p>Az apró katona lába elé bukott. Zuhanó teste egy pillanatra
föltartóztatta a rárohanó többi négy tisztet.</p>
<p>Bódi ezt a pillanatot ugy használta föl, hogy fölforditott egy
elhagyott asztalt és maga elé rántotta barrikádnak… Ideje volt. Már
ott villogott <span class="pagenum"><a name="Page_161" id=
"Page_161">-161-</a></span> az öt kard egy suhintásnyira a feje
fölött. Egy pillanatnyi késedelem s a katonák bizonyára
fölkoncolják vele a vakmerő fiut. Igy azonban hátrahökkentek a
lábuk elé rántott zuhanó asztaltól: kardjuk csapása Bódit nem érte
el.</p>
<p>Ekkor az egyik tiszt, egy vörös pofaszakállas dragonyos, eldobta
kardját és megragadta az asztalt, hogy megtisztitsa tőle a teret.
Vesztére. Bódi ugy tarkójára vágott a székével, hogy menten
összeesett a vörös dragonyos.</p>
<p>Vér! Vér!… A közönség döbbenetét kéjes izgalom váltotta föl: a
harckedv vad gyönyöre. Miként töltés közé szoritott árzuhatag a
gátat: ugy törték át az önkényuralom alatt elfojtott érzések
hullámai a közrend korlátjait. A megtorlás, a bosszu részegsége
megszállotta az agyvelőket és megfeszitette az izmokat. A
sebesültek vérbefuló nyögése beleveszett a közönség frenetikus
örömriadásába. De a lárma most már nem elégitette ki a
szenvedélyeket, tettre vágyott a magyar, minden lélek verekedni
akart.</p>
<p>Nem került rá a sor. Megtette Bódi egymagában is. Miután
sikerült még egy harmadik tisztet is leütnie a székkel, már csak
két németje maradt. Hát kettő már nem öt.</p>
<p>Igen ám, csakhogy az utolsó tisztnek igen kemény lehetett a
koponyája, mert, habár betört is, de a szék is összetört a Bódi
kezében… Mivel folytassa a csatát?… Kitalálta hamarosan. Magát az
asztalt csikarta meg s mint egy pajzsot fölemelvén, nekifeszitette
fejét. Nem védelemből ám. Öklelni akart vele. Falhoz akarta
lapitani a tiszteket. <span class="pagenum"><a name="Page_162" id=
"Page_162">-162-</a></span></p>
<p>Csak az egyikkel sikerült a müvelet. A másik az utolsó
pillanatban észrevette magát és alábukott. Átkarolta a Bódi lábát
és asztalostul földre rántotta a kemény fiut.</p>
<p>Csak ez kellett neki. Egyszerre husz harcszomjas alak rohant a
maradék katona felé s a milyen izzók voltak a szenvedelmek, bizton
agyonütik vala, ha az időközben talpraugrott Bódi meg nem
oltalmazza a tömeg erőszaka ellen.</p>
<p>– Ne bántsák, uraim! – harsogta tul az általános zugó zsivajt, –
ez is az én emberem.</p>
<p>Azzal fölkapta a földről az egyik sebesült tiszt kardját s
ellenfelének nekirontott vele. Már szinte lecsapott rá, midőn
észrevette, hogy az meg se moccan, nem védekezik. Lovagias ösztöne
sugallatára hirtelen visszakapta kardját.</p>
<p>– Miért nem védi magát?</p>
<p>A tiszt lassan Bódira emelte nyugodt tekintetét s egy fanyar,
szinte fájó mosolylyal igy felelt:</p>
<p>– Mert nincs mivel.</p>
<p>Csak akkor vette észre Bódi, hogy nincs kard a kezében. De
észrevette egyben azt a különös mosolyt is, a mi ajkán vonaglott.
És azt a nyugalmat is, a melylyel csapását várta. S önkénytelenül
némi tiszteletet kezdett iránta érezni. Talán rokonszenvet is.
Könnyedén meghajtotta magát.</p>
<p>– Kapitány ur, fogja a kardját és védje magát.</p>
<p>A kapitány körülnézett, hogy hol is a kardja. Hamarosan ráakadt,
fölmarkolta és általános meglepetésre tisztelgett vele Bódinak.
<span class="pagenum"><a name="Page_163" id=
"Page_163">-163-</a></span></p>
<p>A közönséget némi szimpatiára ragadta ez a lovagias nyugodt
magaviseletet.</p>
<p>Bódi viszonozta a fegyveres tisztelgést és angárdba
helyezkedett…</p>
<p>Látta, érezte mindenki, hogy egy szabályszerü párbaj készül itt
most száz tanu előtt. Nem verekedés többé: két előkelő ur lovagias
mérkőzése, olyan két uré, a ki becsüli egymást, de kénytelen kardot
mérni, mert ugy diktálja a helyzet, a konvenció.</p>
<p>Csakugyan. Egy szép, minden izében secundum leges artis
megvivott párbaj folyt le a kapitány és Bódi között. Bódi tüzesebb
és erősebb volt, de mindjárt az első pillanatban meglátszott, hogy
a mi a vivás művészetet illeti, a kapitány volt fölényben. Sőt
némelyek olyasmit is véltek észrevenni, mintha kimélte volna Bódit!
Legalább eleinte. A mig Bódi egy könnyü sebet nem ejtett a
kezefején.</p>
<p>Lehetett benne valami, mert megsebesülése után már egész
másképpen forgatta fegyverét a kapitány. Előbb, mintha játszott
volna, mozdulatai, vágásai finomak, elegánsak voltak s nyugodt volt
a szeme. Most elkezdett szikrázni s kardja szinte suhogott a
kezében; kemények, kurták voltak a csapásai.</p>
<p>Bódi mint jó vivó azonnal észrevette, hogy mesterére akadt. De
önbizalmát azért nem vesztette el. Nyers erejében bizakodott, hogy
azzal majd kifárasztja, letöri ellenfelét!</p>
<p>Hiába! A müvészettel szemben gyenge az erő is: öt percnyi
tusakodás után átszurta Bódi karját a kapitány pengéje. És ezzel
harcképtelenné lett a hős Fenessy-fiu, nagy szomoruságára a
mellette szurkoló közönségnek. <span class="pagenum"><a name=
"Page_164" id="Page_164">-164-</a></span></p>
<p>Azonban (nemes ellenféllel szemben lojális a pártos tömeg is,)
győzelméért nem érte bántódás a győztest; még csak egy disszonans
hang sem emelkedett föl ellene. Mindössze, hogy tudni akarták: mi a
neve. Ki fia győzte le a vitéz magyar fiut?</p>
<div class="figcenter" style="width: 563px;"><a href=
"images/i035hq.png"><img src="images/i035.png" alt="" title=
"" /></a></div>
<p>A kapitány nem kérette magát, menten kielégitette a zugó tömeg
kiváncsiságát. Meghajtotta magát szerényen, előkelőn és
bemutatkozott Bódinak:</p>
<p>– Gróf Breda vagyok, – mondta, – és sajnálom a történteket.
<span class="pagenum"><a name="Page_165" id=
"Page_165">-165-</a></span></p>
<p>Bódinak e név hallatára menten eloszlott legyőzetése miatti
levertsége. Az vigasztalta, hogy nem némettől szenvedett vereséget:
lengyel ember győzte le. Még pedig micsoda lengyel!… Mindenki
ismerte a Breda nevet. Az ármádia elismert, legjobb vivója volt a
kapitány.</p>
<p>… Bódi összecsapta bokáját a kapitány előtt s miután átszurt
jobb karját nem tudta megmozditani, balját nyujtotta feléje.</p>
<p>– Fenessy Boldizsár vagyok.</p>
<p>A gróf megragadta a feléje nyujtott kezet s megrázta
kordiálisan, melegen. Azzal fölcsatolta kardját s szalutálván,
eltávozott.</p>
<p>A tömeg néma tisztelettel tért ki az utjából…</p>
<p>… A vendéglős gondoskodásából két orvos lépett az étterembe és
ápolás alá vette a sebesülteket. A mig az egyik össze nem kötözte a
Bódi karját, senki sem távozott az étteremből. Ki-ki tudni akarta:
nem veszélyes-e a hős fiu sebe. Az orvos megnyugtató kijelentése
után azonban egy perc alatt szétszéledt a lelkes tömeg. Többen
hazakisérték Bódit… A tisztekkel nem törődött senki se…</p>
<p>Alig hogy kiürült a Tigris, megjelent a napos rendőrtisztviselő
egy konstáblercsapat élén. Elkésett. Karhatalomra nem volt itt
többé szükség. Ilyenformán a vendéglő személyzetének kihallgatására
szoritkozott a Schmerling-huszár. Összefirkált vagy hat árkus
jegyzőkönyvet, aztán hajnal felé ő is távozott. <span class=
"pagenum"><a name="Page_166" id="Page_166">-166-</a></span></p>
<div class="chapter">
<h2>XVI.<br />
Bódi reflexiói. Magyar és lengyel. Filax megkerül. Bódi
letartóztatása.</h2>
</div>
<p>Bódi könnyen türte a sebével járó fájdalmakat. Igen egészséges
volt a vére: még csak lázt sem kapott. Hogy még se hunyta le
szemét, annak nem annyira a testi fájdalom, mint inkább a lelki
izgalom volt az oka… Mi lesz vele?… Azt tudta, hogy virtuskodása
nem marad megtorlatlanul. Csak a büntetése mértékével nem volt
tisztában… Ha cibilekkel esett volna meg a verekedése: bizonyára
kiszabadul egy sulyos pénzbirság árán, ám a katona megcsufolása más
beszámitás alá esik. Ez már nem vétség, – bün. Majdnem, hogy
felségsértés. Mert a császár is azt a portupét viseli, a mit a
tisztjei. Egy szimbolum ez. Olyan, mint a zászló. És ő sárba
taposta ezt a szimbolumot.</p>
<p>Nem félt Bódi, – a félelem érzését nem ismerte ő, – csak
lázongott ama homályos eshetőség ellen, hogy esetleg több évre
bebörtönözik. Mivé lesz akkor az ő nyugtalan vérével, intenziv
tetterejével négy fal között? Irtózott a nyugalomtól, utálta a
szenvedést… Már-már arra gondolt, hogy megszökik. Elrejtőzik
valahová. De ezt a gondolatot hamarosan <span class=
"pagenum"><a name="Page_167" id="Page_167">-167-</a></span> kiverte
fejéből. Rájött, hogy gyávaság lenne… Mit csináljon?!…</p>
<p>Eleinte zavaros töprengéseibe később némi rendszert vitt bele.
Föltette magának a kérdést: vajjon mit csinálna más az ő helyén?
Egy igazi férfi természetesen, például az atyja?</p>
<p>Erre a kérdésre már könnyü volt felelnie. Egy igazi férfi türne
az ő helyén, büszkén viselné vakmerő tette következményeit… Hát a
mártirok, az eszmékért halók?… Hol vagyon az megirva, hogy az élet
neki csupa örömmel adós?… Szenvedtek már nálánál százszorta különb
emberek is. És gyönyörrel szenvedtek, néma megadással, fönségesen…
Hát miért legyen ő másnál hitványabb, kishitübb? Éppen ő: egy
Fenessy, a kinek elődei tizével véreztek el a
szabadságharcokban?!…</p>
<p>Addig vivódott magával, mig reggel felé végre megedzették
gyermekszivét lélekemelő gondolatai… Elaludt. És gyönyörteljes volt
az álma… Teste egy érckoporsóban pihent, fején babérkoszoru.
Körülötte a népek ezrei… Zugott a himnusz egetverő búgással… És a
himnusz magasztos hangjainál fölszállott lelke a dicsőséges
magsságba: oda, a hol a magvarok Istene lakik… És körülvették
csillogó szárnyu fehér angyalok… És levették fejéről a babért s egy
dicsfényt varázsoltak helyébe…</p>
<p>Mire fölébredt Bódi, mintha ujjászületett volna, egész uj
embernek érezte magát. Maga se ismert magára. Érezte, hogy valami
nagy dolog történt vele, azt is sejtette, hogy átváltozása tegnapi
vakmerőségének volt a következménye, csak azt nem tudta magának
megmagyarázni, mínt lehetnek alapjában <span class=
"pagenum"><a name="Page_168" id="Page_168">-168-</a></span> kicsi
okoknak egy emberre nézve oly végtelen horderejü okozatai. Ime
tegnap még gyermek volt, élvvágyó, gondtalan fickó, a kinek nem
volt egyéb gondja, mint a saját öröme; még nemesebb indulatai,
hazaszeretete is az önzés, a dicsvágy jegyében fakadtak ki lelkéből
– és ma… ma már mindenre kész, béketürő, komoly férfiunak érzi
magát… Csodálatos!…</p>
<p>Egy csöppet sem volt a dolog csodálatos. Férfivá érett Bódi:
ennyi. A tényben benn van a magyarázat. Annak a magyarázata is,
hogy Bódi átváltozásának okait nem értette meg. A nagy erények
gyakran öntudatlanul sarjadzanak ki az emberi lélekből. Minden
gyakorlat nélkül. Az erény megtanulható, de sokszor már benne van a
vérben. Ott lappang egy ideig, aztán egyszerre csak kitör minden
nagyobb krizis nélkül… A nemes fajbeli ember kiváltsága ez. Isten
kegyelméből.</p>
<p>… Bódi most már egész nyugodtan, méltósággal várta a
történendőket. Nyugtalanságot mindössze szülei miatt érzett. Hogy
fogják azok elbirálni az ő vakmerő tettét? Meg fogja-e atyja
érteni, hogy nem puszta virtuskodásból, hanem szive parancsára
ütött széjjel a tisztek között. Hogy az neki szent kötelessége
volt, a miért kicsufolni merészelték a magyar lélek fájó bánatát?…
Csak be fogja látni, hogy ezt egy Fenessy nem türhette el?…</p>
<p>Mindenesetre értesiteni akarta a fiu szüleit a történtekről.
Kiméletesen, de körülményesen.</p>
<p>Baj volt, hogy irni nem tudott a fájó karja miatt… Hát majd
diktálni fog. Csengetett. Háziasszonya, egy tisztes öreg nő,
azonmód belépett. <span class="pagenum"><a name="Page_169" id=
"Page_169">-169-</a></span></p>
<p>– Rimocziné, lelkem, – rendelkezett vele Bódi, – küldjön valakit
Reviczky urért: kéretem, látogasson meg azonnal, igen fontos
beszédem van vele.</p>
<div class="figcenter" style="width: 565px;"><a href=
"images/i036hq.png"><img src="images/i036.png" alt="" title=
"" /></a></div>
<p>Rimócziné intett, hogy érti, egyben jelentette, hogy a
vizit-szobában egy ur várja fölébredését; már jó egy órája
várja.</p>
<p>Bódit meglepte a dolog.</p>
<p>– Miért nem ébresztett föl?</p>
<p>– Nem engedte… Azt mondta, pihenésre van szüksége a tekintetes
urfinak. <span class="pagenum"><a name="Page_170" id=
"Page_170">-170-</a></span></p>
<p>– Kicsoda az az ur?…</p>
<p>– Gróf Bredának mondta magát.</p>
<p>Bódinak, maga se tudta volna igaz okát adni, de kimondhatatlanul
jól esett a kapitány nemes figyelme. Hiába: a lengyel! Ha katona
is, nem válik szükszivü soldatenkinddé, megtartja egyéniségét: azt
becsüli meg, nem pedig a szoldateszka ócska cafrangjait. Lám,
számba se vette bajtársai kudarcát, a mit a Militärgeist értelmében
kötelessége lett volna neki is megvetéssel megtorolnia: eljött
hozzá bizonyságot tenni, hogy méltó tettnek tartja az ő tettét,
hiába esett folt négy selyemportopén.</p>
<p>– Vezesse be a kapitány urat…</p>
<p>Rimoczyné távozott. A kapitány belépett. Polgári ruhában volt.
Már az ajtónál nyujtotta kezét Bódi felé. Finom ajkán kedves
lebilincselő mosoly.</p>
<p>Bódi felült ágyában és mohón megragadta a lengyel gróf
kezét.</p>
<p>– Köszönöm, kapitány ur, köszönöm, – mondta kipirulva, szinte
nedves szemmel, – igen jól esik nekem, hogy meglátogatott.</p>
<p>A kapitány, mintha régesrégi barátja lett volna, leült a Bódi
ágya szélére és kezét nem eresztette el.</p>
<p>– Megtettem volna, – mondta, – ha a kardomba kerül is.</p>
<p>– Minek köszönhetem ezt a rokonszenvet? – kérdezte Bódi
pirulva.</p>
<p>– A hősiességének… Fiatal barátom, ön egy igazi race… Az antik
vitézek hősi tipusa.</p>
<p>Bódi még jobban elpirult, dadogva szabadkozott. <span class=
"pagenum"><a name="Page_171" id="Page_171">-171-</a></span></p>
<p>– Kitört belőlem… nem tehetek róla… Ne merje senki megcsufolni a
magyart szent érzéseiben.</p>
<p>– Én értem önt…</p>
<p>Most egy pillantnyi csend következett. A kapitány törte meg.</p>
<p>– A lengyel könnyen megérti a magyart…</p>
<p>És egy könycsepp gördült ki szeméből és a Bódi kezére esett…</p>
<p>A másik pillanatban már egymás keblén zokogott magyar és
lengyel…</p>
<p>… Csakugyan: könnyen megértik egymást az elnyomott nemzetek
fiai…</p>
<p>A lengyel igy bucsuzott Bóditól:</p>
<p>– Gondolj rám, testvér. Én el nem felejtelek.</p>
<p>– Én se, testvér, soha, soha!…</p>
<p>Alig távozott a kapitány, már is egy uj látogatót jelentett be
Rimócziné:</p>
<p>– Egy ritkaszakállu, sovány ur, ugy tesz, mintha félne.</p>
<p>– Vezesse be.</p>
<p>… Az uj látogató belépett és habozva állt meg az ajtónál.</p>
<p>– Filax!</p>
<p>Bódi nem törődve felkötött karjával, kiugrott ágyából és hű
nevelője keblére vetette magát.</p>
<p>– Filaxkám, pajtikám, az Isten hozott!… Hol bujkáltál ilyen
sokáig?… Miért nem kerestél föl hamarább?</p>
<p>Filaxnak sirásra ferdült a szája, alig birt szólni
érzelmeitől.</p>
<p>– Féltem, – dadogta, – hogy agyoncsap a <span class=
"pagenum"><a name="Page_172" id="Page_172">-172-</a></span>
tekintetes ur… De most már nem bánom, ha agyoncsap is… Nem
hagyhatlak magadra, mikor bajban vagy.</p>
<p>– Tudod?…</p>
<p>– Mindent tudok. Teli vannak az ujságok vele.</p>
<p>És menten kipakkolt öblös zsebéből vagy tizenkét lapot.</p>
<p>– Mit irnak a lapok? – kérdezte Bódi kiváncsian.</p>
<p>– A lapokkal meg lehetsz elégedve, – válaszolt Filax, s
fölragyogott apró szürke szeme, – megtettek téged nemzeti
hősnek.</p>
<p>– És a cenzura türte?</p>
<p>– Csuda történt: türte.</p>
<p>– Alig érthető…</p>
<p>Filax hosszu orrára tette mutatóujját.</p>
<p>– Én azt hiszem: pedzem.</p>
<p>– Nos?</p>
<p>– Hát szoritják az ármádiát a poroszok.</p>
<p>– Abból semmi sem következik.</p>
<p>– Dehogy nem, – sunyitott Filax, – ha elfenekelik a hires
ármádiát, nem mernek többet hencegni. Félni fognak, hogy a tetejibe
mászik a magyar is.</p>
<p>– Gondolod?</p>
<p>– Nemcsak gondolom, de tudom… Most már csak azért drukkolok,
hogy még idején kikapjanak.</p>
<p>– Idején?</p>
<p>– Persze, még mielőtt érkezésük lenne kimondani rád az itéletet.
<span class="pagenum"><a name="Page_173" id=
"Page_173">-173-</a></span></p>
<p>Bódi elnevette magát és megragadta a hű Filax kezét.</p>
<p>– Mi befolyása lehetne a háboru kimenetelének az itéletre?</p>
<p>Hát erre is felelt Filax:</p>
<p>– Az, hogy más biróság kezébe kerülsz, ha Schmerling bukik. Már
pedig az ármádiával együtt buknia kell Schmerlingnek is. És akkor
egy liberálisabb éra fog következni, mert megfenyitett zsarnoknak
se hatalma, se mersze…</p>
<p>Nem folytathatták a politizálást… Egy csupasz képü, cseh forma
ember lépett a szobába minden bejelentés nélkül.</p>
<p>– Fenessy Boldizsár urat keresem.</p>
<p>– Itt vagyok.</p>
<p>A jövevény meghajtotta magát.</p>
<p>– Én, – szavalta komikus méltósággal, – a rendőrség kiküldöttje
vagyok és a törvény nevében letartóztatom önt. Kövessen!</p>
<p>A Filax lelkére ólomsulylyal nehezedtek rá a kevély szavak. De
Bódi csak nevetett rajtuk. Szinte kedve szottyant egy kis
tréfálkozásra:</p>
<p>– Mennék, barátom, – válaszolt a rendőrnek mosolyogva, – de nem
tudom fölhúzni a kabátomat.</p>
<p>– Muszáj!</p>
<p>– Hiába muszáj, ha nem lehet.</p>
<p>A polgári rendőr ráncba szedte széles, hivatalos képét.</p>
<p>– Miért nem lehet?</p>
<p>– Mert megdagadt a karom…</p>
<p>A hivatalnok meg akarta tapogatni a Bódi karját, de ez ellen már
tiltakozott a büszke fiu: <span class="pagenum"><a name="Page_174"
id="Page_174">-174-</a></span></p>
<p>– Drei Schritt von Leib!… Követni fogom kabát nélkül.</p>
<p>A cseh ajkába harapott, de nem szólhatott. Kezet vetni arra, a
ki követi parancsát, nem volt joga. Mit volt mit tennie, megvárta,
a mig Bódi a Filax segitségével felöltözködött… <span class=
"pagenum"><a name="Page_175" id="Page_175">-175-</a></span></p>
<div class="figcenter" style="width: 503px;"><a href=
"images/i037hq.png"><img src="images/i037.png" alt="" title=
"" /></a></div>
<p>Bódi, mielőtt elbucsuzott volna, lelkére kötötte Filaxnak, hogy,
ha maga nem akarja, bármi uton-módon tudassa szüleivel a vele
történteket. Különösen arra kérte, hogy kisérje figyelemmel az
ezután történendőket, a mikről a lapok esetleg nem is vehetnek
tudomást. Legyenek mindenről értesülve édes szülei, hogy legalább
fölösleges aggodalmakkal ne gyötörjék miatta magukat.</p>
<p>Filax könyezve igért meg mindent.</p>
<p>Bódi követte a rendőrt. Ingujjban. Mindössze egy plaidet vetett
a vállára.</p>
<p class="center">*</p>
<p>… A Bódi ügye nem maradt a rendőrség kezében. Illetékességi
szempontból a katonai főparancsnoksághoz tették át a
Schmerling-rendszer emberei. Onnan visszaküldték holmi pótlások
végett, meg visszakérték. A vers vége az lett, hogy Bódi két évi
börtönre itéltetett: szándékos emberölés kisérlete, az államhatalom
méltósága ellen elkövetett erőszak és egyéb, még cifrább titulusu
bünök miatt…</p>
<p>Teljesedett hát a lelkes fiu hő ágya: ha nem is szeleme
erejével, – lelke tüzével, vére hullatásával szolgált a hazának.
Öklével vágta a gunyolódók képébe: ne bántsd a magyart! S a
legszentebb oltárra legszentebb jogát: szabadságát tette föl
áldozatul. <span class="pagenum"><a name="Page_176" id=
"Page_176">-176-</a></span></p>
<div class="chapter">
<h2>XVII.<br />
Fenessy Boldizsár Budapesten. Bódi alispán lesz.</h2>
</div>
<p>A Bódi hősies bravurja óriási örömet keltett mindenfelé. Nemcsak
Pesten, az egész országban egyszeribe ismertté lőn a neve. Ezekben
a naiv, aggodalmas időkben üdvös épülésére szolgált az elnyomott
magyar lelkének a faji erő minden, bárha nyers és hasznot nem hajtó
kitörése is. A csüggedő önbizalmat fokozta, szitotta a jobb jövő
reményét.</p>
<p>Hovatovább ugy emlegették a Bódi nevét szerte a hazában, mint a
Kinizsiét. Ragyogó szemmel, dagadó kebellel, egész legendákat
meséltek tüneményes erejéről, vakmerőségéről. Ha kifáradt a
lelkesedés, a fantázia kapta dicsőségét szárnyaira. Akkora
hőstetteket követtettek el vele képzeletben, hogy diszére vált
volna magának Achillesnek is.</p>
<p>De untig elég volt az is, a mit az ujságok irtak a tigrisbeli
„vérfürdőről“. A rideg tényállásnál mindenesetre legalább is
kétszerte több vala…</p>
<p>Boldizsár ur először éppen egy ilyen költészetkedvelő ujság
utján vett tudomást a fia „hőstettéről“. Hogy milyen érzések
szakadtak föl akkor az <span class="pagenum"><a name="Page_177" id=
"Page_177">-177-</a></span> öreg nemes szivéből: azt aligha lehet
leirni. Legföljebb, a mit mondott rája.</p>
<p>– Örömmel halok meg akár ebben a percben, mert él a
Fenessy-vér.</p>
<p>Persze a következő napon már egészen más érzéseket váltott ki
benne az ujság hiradása. Mikor megtudta belőle, hogy letartóztatták
az ő egyetlen fiát: éktelen dühre fakadt.</p>
<p>– Hazátlan bitangok! Hogy mertek kezet vetni egy
Fenessyre?!…</p>
<p>Hát még a mikor megtudta, hogy két évi börtönre itélték el az ő
vére vérét. Akkor kezdte csak igazában érezni, hogy „nincs többé
haza!“ Idegenek uralkodnak fölötte: honszerző elődök méltó ivadékát
gyáva bérencek megbosszulására börtönbe vetik… Hát ezért folyt
annyi hősi vér egy álló évezreden át?!…</p>
<p>Konzervativ, oligarchikus világnézetének sötétjéből a népek
jogfejlődésének törvényszerüségét nem látta be. Mindent
dogmatizált. Dogma: mindamaz eszmény, a mi bármi időben is nagygyá
tette a magyart. Dogma: a hazaszeretet, a vitézség, a hüség; dogma:
a kegyelet, a hagyomány, nemesi kiváltság – dogma, amihez
szentségtelen kézzel hozzányulni nem szabad.</p>
<p>A Bódi elitéltetésében sem látott semmi egyebet, mint hogy bitor
pribékek, kiknek a hazához semmi közük, lábbal tiporják eme szent
dogmákat… Elbődült fájdalmában. De csakhamar erőt vett magán.
Pakkoltatott és küldött a papért, hogy fölutazzék vele Pestre… Majd
megmutatja ő, hogy ki az ur ebben az országban! Az-e, a ki vérrel
szerezte a <span class="pagenum"><a name="Page_178" id=
"Page_178">-178-</a></span> földjét, vagy az, a ki pogány kézzel
fosztogatja oltárjait…</p>
<p>Másnap már Pesten voltak Fenessy és Bacsák.</p>
<p>Mindenekelőtt azt kajtatták, hogy hol van elzárva Bódi, s ki
itélte el. Megtudták, hogy Budán hüsöl egy ideiglenes
kaszárnyabörtönben s hogy szigoru büntetését főképpen gr.
Gy....-nak, a fő Commandierender Generalisnak köszönheti.</p>
<p>Hát ez egyelőre elég volt Boldizsár urnak. Befogatott és föl a
várba! Egyenesen a generális szine elé.</p>
<p>Eleinte nem igen akarták beereszteni. Hogy ő excellenciája csak
másnap ad kihallgatást, ma hivatalos teendőit kell végeznie. De nem
hagyta ám Boldizsár ur magát. Rárivallt az akadékoskodó
segédtisztre, akárcsak otthon a kocsisára.</p>
<p>– Nem kérek én <i>kihallgatást</i>. Engem <i>kihallgatni</i>
csak a magyar királynak van joga. Én <i>beszélni</i> akarok a
tábornok urral, mert sorom van vele.</p>
<p>A segédtisztnek, ugylátszik, imponált a merész gőg (vagy hogy
kerülni akarta a skandalumot), bejelentette a nyakas nemest.</p>
<p>Egy perc mulva már ott állott a parancsnok előtt. Jobb lábát
előrecsapta s megszegte derekát. Semmi tisztelgés, semmi cerimónia.
Megrázta büszkén fölvetett fejét s mindjárt a tárgyba kapott.</p>
<p>– Tábornok ur, ön elzáratta fiamat!…</p>
<p>A tábornok-gróf hatalma tudatában, gőggel akarta visszautasitani
a magyar ur erőszakos fölépését. De nem használt az erőlködése
semmit. Mint pincsi kutya a komondor mellett: ugy eltörpült a
<span class="pagenum"><a name="Page_179" id=
"Page_179">-179-</a></span> Fenessy-gőggel szemben. Csak
gorombáskodnia sikerült.</p>
<p>– Mit akar az ur? A fiát elitélte a törvényszék. Punktum,
mehet!</p>
<div class="figcenter" style="width: 571px;"><a href=
"images/i038hq.png"><img src="images/i038.png" alt="" title=
"" /></a></div>
<p>Nohát, ha kellett, gorombáskodni tudott ám Fenessy is.</p>
<p>– Nem azt kérdezem, hogy mehetek-e, majd megyek ha akarok, azt
kérdezem, mi jogcimen merték elitélni a fiamat?! <span class=
"pagenum"><a name="Page_180" id="Page_180">-180-</a></span></p>
<p>A generálisnak szinte megfagyott a vére.</p>
<p>– Hogy mer velem ilyen hangon beszélni?</p>
<p>– Hogy mer engem vallatni?</p>
<p>A két férfi farkasszemet nézett egy ideig. Aztán, mikor már nem
állta a vén szittya kemény tekintetét, csengetett a tábornok.</p>
<p>A segédtiszt beugrott s feszesen, mint a cövek, parancsra
várt…</p>
<p>– Kisérje ki ezt az urat.</p>
<p>Fenessy ugy tett, mintha nem róla volna szó. Összeszoritotta
fogát és a sarokba nézett.</p>
<p>Ekkor hozzálépett a segédtiszt és udvariasan meghajtotta
magát.</p>
<p>– Sziveskedjék követni.</p>
<p>Fenessy megvetéssel nézett le a kis tisztre.</p>
<p>A tábornok felelt helyette.</p>
<p>– Vagy ki, vagy be: a hol a fia van.</p>
<p>De már erre kitört a Fenessy elfojtott dühe.</p>
<p>– A ki hozzám mer nyulni, leütöm, ha a császár inasa is, –
kiáltotta, a hogy csak kifért a torkán…</p>
<p>Ezzel aztán be is adott magának. A segédtiszt egy jeladására hat
szuronyos katona lépett a terembe és körülvette a kevély nemest… Öt
perc mulva már börtöne ajtaját döngette tehetetlen dühében,
mindaddig, a mig le nem vette lábáról a kimerülés. Akkor elbőgte
magát kínos fájdalmasan:</p>
<p>– Hazátlan a magyar!</p>
<p class="center">*</p>
<p>Öreg Fenessyt még aznap kieresztették börtönéből. A
generalisszizmus humorosan fogta föl a <i>kirohanását</i>, nem
csinált belőle casust. <span class="pagenum"><a name="Page_181" id=
"Page_181">-181-</a></span></p>
<p>Bódi azonban még hosszu időkig nyomta a kínpadot. Nem mondhatni:
nem bántak vele rosszul. Félig-meddig politikai fogolynak
tekintették, a mi elég becsületes eljárás volt, mert hiszen
rászolgált ő a büntetésre politika nélkül is. Ha nem is két évre,
egypár hónapra mindenesetre elitélték volna a legszabadelvübb
jogállamban is. Négy betört koponya élvezete sehol a világon
ingyenbe nem mehet…</p>
<p>Egyszóval, tisztességesen bántak Bódival. Élhetett a maga
kosztján és pipázhatott is. Sőt azt is megengedték neki, hogy
vendégeket fogadhasson minden csütörtökön.</p>
<p>Öreg Fenessy természetesen mindjárt az első csütörtökön
fölkereste fiát.</p>
<p>Megható volt a viszontlátás jelenete. A vén szedátus nemes
örömkönyeket sirva ölelte át fiát, mintha tiz éve nem látta volna:
ismergette, simogatta viruló szép arcát, sehogy se birt betelni
vele.</p>
<p>Bódi végtelenül elérzékenyedett. Ez az érzékenység aztán
ráragadt az öregre is s szivében menten bánattá komorodott.</p>
<p>– Mit ér a te lánglelked, fiam, mit az erőd, mikor nincs
hazád!…</p>
<p>A honfibú tovább kitörésének egy szürke jelenés vetett véget:
Filax. Isten tudja, hogy jött, mint jött, egyszerre csak ott állott
a börtönszoba sarkában lehorgasztott fejjel, mint az eleven
bünbánat maga.</p>
<p>– Bocsásson meg a tekintetes ur, – rebegte, – vagy csapjon
agyon.</p>
<p>Hát nem csapta agyon az öreg nemes. Nem volt ő olyan veszedelmes
ember, mint a milyennek <span class="pagenum"><a name="Page_182"
id="Page_182">-182-</a></span> mutatkozott. Szánalom ébredt
szivében a bünbánó férfiu iránt: megbocsátott neki.</p>
<p>– Nem haragszom, Filax.</p>
<p>… Filax ezentul minden csütörtökön becsukatta magát Bódihoz. Már
reggeli hét órakor ott csavargott a börtönajtó körül, pedig csak
nyolc órakor eresztette be a profósz, az volt a regula…</p>
<p>… A fogházban töltött idejét Bódi nem pazarolta el lelketölő
buslakodásra. Elővette jogi könyveit és tanult. Mohó szorgalommal,
tudományvágygyal. Három hónap alatt teljesen elkészült a másodévi
tananyaggal, de nem állott meg itt: neki feküdt a harmadik éven
kötelező tantárgyaknak. További három hónap alatt bevette ezt az
anyagot is. A börtön magányában rengeteget lehet tanulni:
elzáratásának évfordulóján bevégezte összes jogi tanulmányait. És a
végzett munkával való megelégedésének végtelen gyönyörüsége
elfelejtette vele a fogház gyötrelmeit. Csak az lebegett szeme
előtt, hogy most már, ha majdan kiszabadul, nem kell tudatlanul
kilépnie az élet küzdterére, szolgálni fog a hazának nemcsak
öklével, a fejével is.</p>
<p>Nem sokáig váratott magára az alkalom… Megjött a várva várt nagy
hir s végigzugott az egész országon, reményt fakasztva, jogot
követelőn: szétverte a porosz az osztrák ármádiát…</p>
<p>És jól spekulált Filax. A <i>császár</i> kijelentette: adassék
meg a magyarnak, a mit kiván. Valamelyik okos hazafi fogalmazza
meg, hogy mi légyen ez a kivánság. Ha készen lesz vele, terjeszsze
elő.</p>
<p>És kilépett a porondra a tekintetes urak legnagyobbika, Deák
Ferenc, s klasszikus paragrafusokban <span class="pagenum"><a name=
"Page_183" id="Page_183">-183-</a></span> törvénybeszedte a
magyarok kivánságait… És megkezdődött a nagy tárgyalás nemzet és
uralkodó között…</p>
<p>… A többit tudjuk. A többi történelem. Még az is történelem,
hogy a königgräci nagy vereség után bőséggel áradt a magyarra a
fölfüggesztett fejedelmi kegy… Ez a kegy nyitotta föl a Bódi
börtönének ajtaját is, tiz hónappal büntetésének lejárta előtt…</p>
<p>Bódi természetesen azonnal utazott Fenesre, hogy keblére ölelje
szüleit. Ám nem ment az utazása akadályok nélkül. A redivivus,
jogaiba visszahelyezett megye elfogta a székhelyen való átutaztában
és rendezett mellette egy olyan tüntetést, hogy diszévé vált volna
egy diadalmas hadvezérnek is. A fölszabadulás kitörő öröme lángot
szitott volna akkor a kihaló szikrából is…</p>
<p>… Bódi rövid ideig pihent a szülei házban a szeretet ölén.
Sarkalta a tettvágy és kötelességérzés. Beállott a megyéhez. A
főispán kinevezte tiszteletbeli főjegyzőnek. A tisztujitó
közgyülésen pedig „a haza körül szerzett érdemei révén“ központi
szolgabirónak kiáltotta ki a megye közönsége.</p>
<p>Innen már csak egy lépés az alispánságig. És megtette Bódi ezt a
lépést rövid négy év alatt. Csak huszonhat éves volt még akkor, de
mit törődött azzal a megye. Bódi verekedett, ült a hazáért a
keserves időkben, azonkivül négyezer hold föld nézett reá s kitünő
erőnek bizonyult mint szolgabiró: hát mit teketóriázzanak a kora
miatt. Ur a megye, mutassa meg, hogy meg tudja jutalmazni az
érdemet.</p>
<p class="center">*</p>
<p><span class="pagenum"><a name="Page_184" id=
"Page_184">-184-</a></span></p>
<p>… Igy teljesedett be a büszke Fenessy-nemzetség vágya,
reménysége. Győzelemre segitették a kor mai szelleme, a viszonyok
játéka.</p>
<p>De az már tisztán a Bódi egyéni érdeme volt, hogy hiven és
méltósággal töltötte be azt a kiváltságos állást, a melyre őt nem
egyéni rátermettsége, de a hazafiui enthuziazmus emelte föl. Nem
követelt semmi fölösleges cafrangot, de a kiszabott kereten
<span class="pagenum"><a name="Page_185" id=
"Page_185">-185-</a></span> belül vasmarokkal vezette az
adminisztrációt. És volt rend a megyén… És a megye büszke volt
hires fiatal alispánjára.</p>
<div class="figcenter" style="width: 555px;"><a href=
"images/i039hq.png"><img src="images/i039.png" alt="" title=
"" /></a></div>
<p>Kár, hogy az öreg Boldizsár fia dicsőségének nem tudott
igazában, szive szerint örülni.</p>
<p>– Mit ér a’ fiam, – mondogatta a makacs tuhudun, – a mikor nem
az igazi megye ez a mostani. A haza sem az, a mi volt…</p>
<p>És hiába beszélt neki Bódi korszellemről, jogfejlődésről,
haladásról: makacsul megmaradt az ő antikveretü dogmáinál.</p>
<p>– Hajahaj, fiam, a régi virtus teszi a magyart s a régi virtus
kihalt…</p>
<p>Holta napjáig igy borongott öreg Fenessy. Hovatovább mit sem
törődött a közügyekkel, a végén már nem igen érdekelte a fia
szereplése sem. Örök bánat rágta a vén mohikán szivét…</p>
<p>… Elfogódott szivvel gondolunk a kivesző állatóriásra: a
bölényre is, hogyne siratnánk hát meg a Fenessy Boldizsárok
klasszikusan merev, tömör tipusának kipusztulását a nemzet
testéből?!</p>
<p>Sirassuk meg, de ne irigyeljük, ne utánozzuk őt. Erővesztő a
bánat, holott dolgoznunk kell.</p>
<p>Dolgozzunk, dolgozzunk!…</p>
<p class="center">*</p>
<p>Filax professzor D....ben. De most már nem sovány, kövér, mint a
duda. És pompásan szolgálja a hazát. Hat kemény fia van.
Szakasztott olyanok, mint az apjuk. Pedig, hej, az anyjuk
valamikor!… Nevezetesen Csigolyáné az anyjuk…</p>
<hr class="chap" />
<p><span class="pagenum"><a name="Page_186" id=
"Page_186">-186-</a></span></p>
<div class="chapter">
<h2>TARTALOM.</h2>
</div>
<ul class="TOC">
<li>Filax, Boldizsár úr és Bódi. <span class="ralign"><a href=
"#Page_5">5</a></span></li>
<li>Béka a kontyban. A rákok. A második konjugáció. Borongás. A
mókus. <span class="ralign"><a href="#Page_13">13</a></span></li>
<li>Filax mint levéltáros és jogász. Eperjesi virágok. Bódi
kicsapatik. <span class="ralign"><a href=
"#Page_23">23</a></span></li>
<li>Filax elbujdosik. Riadalom Fenesen. Bacsák, a pap és a zsákja.
Mit mond a geográffia? <span class="ralign"><a href=
"#Page_31">31</a></span></li>
<li>A csuhás úrfi és a sarkantyus barát. Böngérfi, a bonviván.
Bódi, a barát és a menyecske. <span class="ralign"><a href=
"#Page_43">43</a></span></li>
<li>A familia. A Bódi-lex. Filax és a kályhalyuk. <span class=
"ralign"><a href="#Page_54">54</a></span></li>
<li>Utazás Pestre. Bódi fölvétele. A sógor. <span class=
"ralign"><a href="#Page_63">63</a></span></li>
<li>Filax degradáltatik. A mauzi és a cica. A kutyusok és a pávián.
<span class="ralign"><a href="#Page_71">71</a></span></li>
<li>Bódi kedvtelései. A pincsi mennybemenetele. Jiritsek, a ravasz
műevő. <span class="ralign"><a href="#Page_83">83</a></span></li>
<li>Bódi a kutyaszoritóban. A leleményes Filax. A szemérmetes
Csigolyáné és a diván. <span class="ralign"><a href=
"#Page_98">98</a></span></li>
<li>Filax a zavarosban halászik és megfogja a nagy halat. Bódi,
mint nevelő és Filax, mint tanítvány. <span class="ralign"><a href=
"#Page_113">113</a></span></li>
<li>Filax diszkötésben. Az alapvizsgálat. A hitelezők. Bacsák pénzt
hoz. <span class="ralign"><a href="#Page_119">119</a></span></li>
<li>Takarodó. Filax letöretése. Bódi fordulása. <span class=
"ralign"><a href="#Page_132">132</a></span></li>
<li>Gyászban a fenesi kuria. Mégis pap a pap. Bódinak szárnya nő.
<span class="ralign"><a href="#Page_146">146</a></span></li>
<li>Bódi csatája. A vitéz kapitány. <span class="ralign"><a href=
"#Page_157">157</a></span></li>
<li>Bódi reflexiói. Magyar és lengyel. Filax megkerül. Bódi
letartóztatása. <span class="ralign"><a href=
"#Page_166">166</a></span></li>
<li>Az öreg Fenessey Budapesten Bódi alispán lesz. <span class=
"ralign"><a href="#Page_176">176</a></span></li>
</ul>
<hr class="chap" />
<div style='text-align:center'>*** END OF THE PROJECT GUTENBERG EBOOK 74117 ***</div>
</html>

